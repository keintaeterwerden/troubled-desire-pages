<!--kg-card-begin: html-->
<h1>थोडी विश्रांती घ्या/नवीन काहीतरी शिकूया</h1>
<div>
    <div class="ce_text block">
        <h3>थोडे थांबा, खोल श्वास घ्या आणि लक्ष देऊन ऐका - जसे हे वाचायला सोपे आहे, तसेच सहज शिकून अमलात आणायलाही!</h3>
        <p>स्वतःला शांत करण्याचे आरामदायी अवस्थेमध्ये घेऊन जाण्याचे हे तंत्र संशोधनावर आधारित तयार झाले आहे. याला आपण संपूर्ण शरीराची विश्लेषणात्मक तपासणी असे नाव देऊ शकतो. पण बॉडी स्कॅन असे म्हणू. तर बॉडी स्कॅन म्हणजे आपल्या संपूर्ण शरीरामधून आपण स्वतः एक प्रवास करणे. आपण आपल्या शरीरामधून प्रवास करायचा म्हणजे आपल्या शरीराच्या एकेका भागावर मन स्थिर करायचं आहे शरीराचा एक भाग निरीक्षणाखाली आणून नीट जाणून घ्यायचा आहे. असे शरीराच्या एकेका भागाचे निरीक्षण करत असताना आपले विचार, भावना किंवा संवेदना यांच्याबद्दल कोणतेही पूर्वग्रह मनात न ठेवता हे निरीक्षण करणार आहोत, आणि स्वतःबद्दलची योग्य जाणीव विकसित करणार आहोत.</p>
        <p>असे स्वतःला आरामदायी अवस्थेमध्ये घेऊन जाण्याचे तंत्र एकदा आपण शिकलो की आपल्याला आनंद देणाऱ्या आणि आपल्याला दुःखी करणाऱ्या अशा दोन्ही प्रकारच्या भावनांबरोबर किंवा संवेदनांबरोबर आपण स्थिरपणे, शांतपणे राहू शकतो. म्हणजेच आपल्या चांगल्या अथवा वाईट विचारांशी किंवा भावनांशी न झगडता किंवा त्यांच्या कह्यात न जाता आपण शांत राहायला शिकतो. याच जोडीला बॉडी स्कॅन तंत्रामुळे आयुष्यात वर्तमानात घडणाऱ्या गोष्टींच्याकडे लक्ष देण्याची आणि स्वतःचे मन स्थिर ठेवण्याची आपली वृत्ती वाढीस लागते. त्यामुळेच उगीचच भूतकाळाचा किंवा भविष्यकाळाचा अनावश्यकपणे विचार करण्याची सवय कमी होते.</p>
        <p>असे सगळे फायदे दिसत असतील तर मग आपण बॉडी स्कॅन तंत्र शिकायला नको का?</p>
        <p>हे तंत्र शिकत असताना सुरुवातीला आपल्यावरती खूपच ताण येऊ शकतो कारण आपल्याला असे जाणवते की आपल्या डोक्यामध्ये खूपच वेगवेगळ्या गोष्टी चालू आहेत. मात्र या तंत्राचा नियमितपणे सराव केला तर आपल्याला सर्व गोष्टी सहज जमू लागतात. म्हणूनच सुरुवातीला जरी त्याचा ताण वाटला तरी त्याची फारशी काळजी करू नका.</p>
        <p>बॉडी स्कॅन तंत्र शिकण्यासाठी खालील लिंक वर क्लिक करा आणि बॉडी स्कॅन तंत्राचा सराव करा.</p>
        <p><a href="https://palousemindfulness.com/meditations/bodyscan20min" target="_blank" rel="noopener noreferrer">https://palousemindfulness.com/meditations/bodyscan20min</a></p>
    </div>
</div>
<div class="row" style="margin-top: 5em;">
    <div class="col-xs-6">
        <a href="../modules"class="btn btn-success">सर्व घटक</a>
    </div>
    <div class="col-xs-6 text-right">
        <a href="../module/acceptance" class="btn btn-success">मागील ऑनलाईन घटक</a>
        <span> </span>
        <a href="../module/fantasy-and-behaviour" class="btn btn-success">पुढील ऑनलाईन घटक </a>
    </div>
</div>
<!--kg-card-end: html-->