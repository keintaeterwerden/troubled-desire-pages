<!--kg-card-begin: html--><h1>நலமுடன் வாழ்தலின் இரகசியம்</h1><div><div class="ce_text block"><p>நலமுடன் வாழ்தலின் இரகசியம், உள் வலிமையை வளர்த்துக்கொள்வதிலும், பிரச்சனைக்குரிய நடத்தையில் ஈடுபடுவதைத் தவிர்த்து, தனிப்பட்ட தேவைகளைப் பூர்த்தி செய்யும் திறனை அதிகரித்துக் கொள்வதிலும் உள்ளது. உங்கள் பலத்தை அறிய, உங்களது முக்கியமான மதிப்புகள் என்ன, உங்கள் வாழ்க்கை வாழ்வதற்கு ஏன் மதிப்புக்குரியது மற்றும் உங்கள் வாழ்க்கையின் அர்த்தம் என்ன என்று உங்களை நீங்களே கேட்டுக்கொள்ளுங்கள். நம் ஒவ்வொருவருக்கும் நமது சொந்த தனித்துவமான மதிப்புகளும், இலக்குகளும் உள்ளன, மேலும் அவற்றை உணரும் திறனும் நம்மிடம் உள்ளது. உங்கள் தனிப்பட்ட மதிப்புகளின்படி பலவகையான முதன்மை வாழ்க்கை காரணிகள் உங்கள் வாழ்க்கைக்கு அதிகமான அல்லது குறைவான முக்கியத்தும் வாய்ந்ததாக இருக்கலாம். உங்களுக்கு மிகவும் முக்கியத்துவம் வாய்ந்த காரணிகளை நீங்கள் சமரசம் செய்து கொண்டால், பிரச்சனைக்குரிய வழிகளில் செயல்படுவது உங்கள் ஆபத்தை அதிகரிக்கச் செய்யலாம். மனத்திருப்தி மற்றும் நிறைவை அடைய, உங்கள் சொந்த நல்வாழ்கைக்கு நீங்களே பொறுப்பேற்க வேண்டும்.</p></div><div class="ce_text block"><h3>வழிகாட்டி</h3><p>உங்கள் சூழ்நிலையைப் பற்றி சிந்தனை செய்யுங்கள் தற்போது எது நன்றாக நடக்கிறது, எது உங்களை கவலைப்பட வைக்கிறது? உங்கள் வாழ்க்கையின் எந்த தன்மைகளை மாற்ற விரும்புகிறீர்கள்? அவை மாற்றியமைக்கக் கூடியவையா? ஒரு பட்டியலை உருவாக்கி, நீங்கள் மாற்றியமைக்கக் கூடியவை மற்றும் உங்களால் மாற்றியமைக்க முடியாதவற்றின் அடிப்படையில் பிரிக்கவும். மாற்றியமைக்கக் கூடிய உண்மைகளில் கவனம் செலுத்துங்கள்! அவற்றில் மிக முக்கியமானதை முதல் வரிசையில் வையுங்கள்.</p><p>பின்வரும் முதன்மை வாழ்க்கைக் காரணிகளில் தனிப்பட்ட முறையில் உங்களுக்கு எவ்வளவு முக்கியமானது? நீங்கள் அவற்றை எவ்வாறு பூர்த்தி செய்கிறீர்கள் மற்றும் உங்கள் திருப்தியின் அளவு என்ன?</p><ol><li>வாழ்க்கை (ஆரோக்கியமான வாழ்க்கை மற்றும் செயற்பாடு உட்பட)</li><li>அறிவு</li><li>விளையாட்டில் சிறந்து விளங்குதல்</li><li>வேலையில் சிறந்து விளங்குதல்</li><li>ஏஜென்சியில் சிறந்து விளங்குதல் (தன்னியக்கம் மற்றும் சுய-இயக்கம்)</li><li>உள் அமைதி (உணர்ச்சிக் கொந்தளிப்பு மற்றும் மன அழுத்தத்திலிருந்து விடுதலை)</li><li>உறவுகளுடனான இணக்கம் (குடும்பம், நண்பர் மற்றும் நெருக்கமான உறவுகள் உட்பட)</li><li>சமூதாய தொடர்புகள்</li><li>    ஆன்மீகம் (வாழ்க்கையில் பொருள் மற்றும் நோக்கத்தைக் கண்டறிவதற்கான பரந்த நோக்கம் கொண்டிருத்தல்)</li><li>மகிழ்ச்சி</li><li>படைப்பாற்றல்</li></ol><p>உங்கள் முக்கிய மதிப்புகளைத்/நோக்கங்களை தேர்வுசெய்து எழுதுங்கள். வாழ்க்கையில் எது உங்களுக்கு அதிக மகிழ்ச்ச்சியை தருகிறது?</p></div><div class="ce_text block"><h3>ஜான் என்பவரின் கதை:</h3><p><em>“எனது நிலைமையைப் பற்றி நான் சிந்திக்கத் தொடங்கியபோது, நான் ஊக்கத்துடன் எனது பிரச்சனைக்குரிய பாலியல் நடத்தைகளை மாற்றுவதென உறுதியாக தீர்மானித்தேன். திருமணமாகி மகிழ்ச்சியான வாழ்க்கை வாழ்ந்தாலும், பருவமடைவதற்கு முந்தைய பருவத்திலிருக்கும் சிறுமிகளைப் பற்றி கற்பனை செய்யும்போது அதிக பாலியல் கிளர்ச்சி ஏற்படுகிறது. நான் பருவமடைவதற்கு முந்தைய பருவத்திலிருக்கும் சிறுமிகளுடன் ஒருபோதும் பாலியல் தொடர்பில் இருந்ததில்லை. அதைத் தடுப்பது ஒன்றும் மிகக் கடினமாக இருக்கவில்லை, ஆனால் குழந்தைகளின் பாலியல் வன்கொடுமைப் படங்களைப் பயன்படுத்திய வரலாறு எனக்கு உள்ளது. 18 வயதில் குழந்தைகள் ஆபாசப் படங்களை வைத்திருந்ததற்காக குற்றப்படுத்தப்பட்ட போதும், அவ்வப்போது புதிய படங்களை இணையத்தில் தேடுவேன். சமாளிக்க முடியாத அளவு அதீத ஆசை எப்பொழுதும் இருந்துகொண்டே தான் இருக்கும். நான் அந்த படங்களை பயன்படுத்தியபிறகு எப்போதும் வெட்கப்பட்டிருக்கிறேன், மேலும் சுய வெறுப்பு மற்றும் மனச்சோர்வடைந்த மனநிலையின் நச்சுத்தனமான சுழற்சி அந்த உணர்வுகளில் இருந்து கடந்து வருவதற்காக மீண்டும் படங்களைத் தேடுவதற்கு என்னைத் தூண்டியது. பல்வேறு சூழ்நிலை சார்ந்த பகுப்பாய்வு செய்ததின் மூலம், அந்தப் படங்களை நான் பார்க்கும்போது அந்தச் சமயத்தில் எனது விரும்பத்தகாத உணர்வுகளையும் என்னைச் சுற்றியுள்ள உலகத்தையும் நான் மறந்து இருப்பேன்.  பாராட்டு, நட்பு, வாழ்க்கையின் இன்பம், அன்பு மற்றும் சுய-மரியாதை ஆகியவற்றை எனது தனிப்பட்ட முக்கிய மதிப்புகளாக அடையாளம் கண்டேன். எனது குழந்தைப் பருவத்தில், நான் யாருடன் எனது முதன்மையான பிணைப்பைக் கொண்டிருந்தேனோ, அதாவது எனது தாயுடனான ஊடாடலில் பாராட்டு பெறுவதற்கான எனது தேவை ஏமாற்றத்தில் முடிந்ததை நான் கண்டுபிடித்தேன். நான் என்ன செய்தாலும் அல்லது செய்வதற்கு முயற்சித்தாலும் அது போதுமானதாக இருந்ததில்லை. அதனால் நான் கடினமாக முயற்சி செய்தேன் ஆனால் அவரைத் திருப்திப்படுத்த முடியவில்லை. ஒப்புக்கொள்வது கடினமாக இருந்தாலும், எனது குழந்தைப் பருவ அனுபவத்தையோ பதின்பருவபெண்கள் மீதான எனது பாலியல் ஈர்ப்பையோ என்னால் ஒருபோதும் மாற்ற முடியாது என்பதை நான் ஏற்றுக்கொள்கிறேன். இந்த புரிதல் எனக்கு ஆசுவாசம் அளித்ததுடன் அதன் விளைவாக ஏற்பட்ட நடத்தையில் கவனம் செலுத்தும் திறனையும் அளித்தது. எனது முக்கிய மதிப்புகளுக்கும் எனது பிரச்சனைக்குரிய நடத்தைக்கும் இடையிலான முரண்பாடு வெளிப்படையானது மற்றும் நான் செய்யும் எனது செயல்களுக்கு என்னால் பொறுப்பேற்க முடிந்தது. என் வாழ்வில் நான் மதிப்பளிக்கும் விஷயங்கள் சார்ந்த அன்றாட வாழ்க்கையை நான் மெதுவாகச் செயல்படுத்த ஆரம்பித்தேன். நான் எனது சமூக தொடர்புகளில் நேரத்தைச் செலவிட ஆரம்பித்தேன் மேலும் வீட்டில் தனியாக இருப்பதற்கு பதிலாக எனது நண்பர்களை அடிக்கடி சந்தித்தேன். சில ஆண்டுகளுக்கு முன்பு நான் கைவிட்ட தற்காப்புக் கலைப் பயிற்சியை மீண்டும் தொடங்கினேன். உடல்ரீதியாக என் உடலில் கவனம் செலுத்துவதற்கும் விரும்பத்தகாத எண்ணங்களைத் தடுப்பதற்கும், "இந்தத் தருணத்தில் இரு" என்னும் உணர்வைப் பெறவும் இது எனக்கு வாய்ப்பளித்தது. எப்பொழுதாவது ஒருமுறை, இணையத்தில் படங்களைத் தேடும் மனநிலையில் நான் இருக்கிறேன், ஆனால் இப்போது நான் எனது பழைய பாங்குகளை அறிந்திருக்கிறேன், மேலும் எனது முக்கிய மதிப்புகளில் கவனம் செலுத்தத் தேர்வுசெய்துள்ளதால், என்னால் ஆசையை எதிர்க்கவும் மாற்று முறையில் செயல்படவும் முடிகிறது.</em></p></div></div><div class="row" style="margin-top: 5em;"><div class="col-xs-6"><a href="../modules" class="btn btn-success">அனைத்துப் பாடப்பிரிவுகள்</a></div><div class="col-xs-6 text-right"><a href="../module/medical-treatment-options" class="btn btn-success">முந்தைய ஆன்லைன் தொகுதி</a></div></div><!--kg-card-end: html-->