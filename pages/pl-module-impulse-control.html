<!--kg-card-begin: html--><h1>Kontrolowanie impulsów</h1><div><div class="ce_text block"><p> Wszyscy ludzie są w różnym stopniu impulsywni, ale niektórzy bardziej niż inni. Głównymi cechami impulsywności są niecierpliwość, szybkie i nieplanowane reakcje oraz zmniejszona troska o długoterminowe konsekwencje działań – zgodnie z powiedzeniem: „najpierw rób, później myśl”.</p><p>Impulsywność nie zawsze jest zła. Osoby impulsywne mają łatwość wykorzystywania nieoczekiwanych okazji, bez wysiłku ubierają myśli w słowa i szybko dostosowują się do zmian. Ważne jest znalezienie równowagi.</p><p>Panowanie nad impulsami sprawia, że naszymi czynami nie rządzi impulsywność. Słabe panowanie nad impulsami staje się problemem, gdy czujemy się niezdolni do zarządzania naszymi zachowaniami lub do panowania nad swoim nastrojem, co z kolei prowadzi do problemów w relacjach z rodziną i ze znajomymi, a także w pracy.</p><p>Słabe panowanie nad impulsami może również prowadzić do niebezpiecznych zachowań, takich jak nadmierny hazard czy popełnianie przestępstw seksualnych. Badania wykazały, że mężczyźni pedofile mający na koncie przestępstwa seksualne wobec dzieci wykazują gorszą kontrolę nad impulsami w porównaniu z tymi, którzy nie dopuścili się w przeszłości przestępstw seksualnych wobec dzieci.</p><p>Ważne jest, aby zrozumieć, kiedy bycie impulsywnym jest właściwe, a kiedy nie, i wykorzystać tę świadomość w celu dokonywania właściwych wyborów.</p><p>Oto kilka wskazówek i porad, jak kontrolować swoje impulsy i opierać się pokusom:</p></div><div class="ce_text block"><h3>Myślenie abstrakcyjne</h3><p>Zadaj sobie pytanie, <em>dlaczego</em> nie powinieneś działać pod wpływem impulsu (abstrakcja), zamiast <em>jak</em> możesz uniknąć działania pod jego wpływem (konkret).</p><p>Badania wykazały, że myślenie abstrakcyjne (<em>pytania</em> o to dlaczego) o naszych celach pomaga nam panować nad impulsami. To dlatego, że kiedy zadajemy sobie pytanie <em>dlaczego</em>, myślimy o naszych działaniach jak o jednym kawałku większej układanki. Umysłowi jest wtedy łatwiej się skupić, a nawet kojarzy pokusy z czymś negatywnym, ponieważ nie stanowią one elementu całości.</p><p>Przykład: Czy powinienem oglądać telewizję, czy pójść na spacer?</p><p><em>Dlaczego</em> mam iść na spacer?</p><ul><li>Często się stresuję. Plener jest orzeźwiający i relaksujący.</li><li>Od dawna myślałem o zdrowszym stylu życia. Spacer jest zdecydowanie dobry dla zdrowia.</li><li>Chcę rozszerzyć lub wzmocnić swoją sieć społeczną.Chcę rozszerzyć lub wzmocnić swoją sieć społeczną. Jeśli wyjdę, może spotkam przyjaciół lub znajomych, a i niewykluczone, że poznam nowe osoby.</li></ul><p>A może lepiej pooglądam telewizję? Nie! To nic mi nie da.</p><p>A co z </em>pytaniem</em> o to jak?</p><p><em>Jak</em> mam nie oglądać telewizji?</p><ul><li>Będę potrzebować dużo silnej woli.</li><li> Brzmi to jak ogromna deprywacja.</li></ul><p>A co ze spacerem? Czy naprawdę jest taki konieczny?</p><p>Kiedy pytamy <em>dlaczego</em>, zwykle postrzegamy wyjście na spacer w pozytywnym świetle, a oglądanie telewizji w negatywnym. Kiedy pytamy <em>jak</em>, działa to odwrotnie.</p></div><div class="ce_text block"><h3>Nagrody</h3><p>Kiedy połączymy nasze długoterminowe ambicje z regularnymi nagrodami, łatwiej jest walczyć z pokusą.</p><p>Aby osiągnąć długoterminowy cel, jakim jest spokojne i pełne szacunku życie, możemy ułatwić to sobie, nagradzając się za każdym razem, gdy opieramy się pokusom, takim jak oglądanie materiałów dotyczących wykorzystywania dzieci.</p><p>Zastanów się, co przynosi Ci satysfakcję – może będzie to kawałek czekolady albo wyjście do kina?</p></div><div class="ce_text block"><h3>Obniż poziom stresu</h3><p>Kiedy jesteśmy zestresowani, częściej ulegamy pokusie. Dzieje się tak, ponieważ zaczynamy szukać – a zwłaszcza system nagród naszego mózgu – satysfakcjonujących bodźców, które często są konsumowane kosztem długoterminowych celów. Technika tzw</p><p> „skanowania ciała” może się okazać cennym narzędziem, które pomoże Ci się zrelaksować w chwili stresu. Jeśli jeszcze nie znasz tej praktyki, odwiedź <em>Czas na przerwę</em> i dowiedz się więcej.</p></div></div><div class="row" style="margin-top: 5em;"><div class="col-xs-6"><a href="../modules"class="btn btn-success">Wszystkie moduły</a></div><div class="col-xs-6 text-right"><a href="../module/situation-analysis" class="btn btn-success">Poprzedni moduł online</a><span> </span><a href="../module/empathy" class="btn btn-success">Następny moduł online</a></div></div><!--kg-card-end: html-->