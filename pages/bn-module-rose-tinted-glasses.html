<!--kg-card-begin: html-->
<h1>আবেগপ্রবণভাবে দেখা</h1>
<div>
    <div class="ce_text block">
        <h3>মানসিক পক্ষপাতের একটি  উদাহরণ হলো আবেগপ্রবণভাবে দেখা</h3>
        <p>মনে করুন আপনি কারুর প্রেমে পড়েছেন৷ আপনি এই বিশেষ পর্যায়টিতে একটি অত্যধিক আশাবাদী দৃষ্টিকোণ বা "আবেগপ্রবণভাবে দেখার" মাধ্যমে বিশ্বকে উপলব্ধি করতে পারেন। ইচ্ছার বস্তুর সমস্ত অঙ্গভঙ্গি এবং দৃষ্টিকে আকর্ষণীয়, ইচ্ছাকৃত এবং নিশ্চিতকর হিসাবে ব্যাখ্যা করা হয় যদিও এই সকল “দৃষ্টিভঙ্গি” ছাড়া যদি কেউ দেখেন, তবে এই একই কাজগুলোকে সম্পূর্ণ আলাদাভাবে মূল্যায়ন করতে পারেন। এটি সম্পর্কে সচেতন হওয়া গুরুত্বপূর্ণ এবং একটি স্পষ্ট এবং উদ্দেশ্যমূলক দৃষ্টিভঙ্গি ফিরে পেতে সেই সকল বিকৃত দৃষ্টিভঙ্গি "না রাখা" গুরুত্বপূর্ণ৷ যৌন নির্যাতনের ক্ষেত্রে, মানসিক পক্ষপাত একজন অপরাধীকে দায়ী না করে শিকার হওয়া ব্যক্তিকে দায়ী করতে পারে।</p>
        <p>যদি কেউ কোনও শিশুকে যৌন নির্যাতন করে থাকেন তবে সেই মানসিক পক্ষপাতগুলো নির্যাতন করার আগে, নির্যাতন করার সময় এবং এর পরে সক্রিয়ভাবে কার্যকর হয়৷ এই সকল যুক্তি নিম্নলিখিত উপায়ে প্রকাশ হতে পারে: “শিশুটি নিজের যৌনতাকে প্রাপ্তবয়স্কদের মতো একইভাবে অনুভব করতে চায়,” “যদি শিশুটি বাধা না দেয় তার মানে সে অবশ্যই এটি করতে চায়,” আর “এটিই শেষ বার ছিল৷” আপনি যদি সেই সকল মানসিক পক্ষপাতকে চিনতে এবং সংশোধন করতে সফল না হন তবে আপনি (আবার) যৌন নির্যাতনের ঝুঁকি নিচ্ছেন।</p>
    </div>
    <div class="ce_text block">
        <h3>কীভাবে আপনি আপনার আবেগপ্রবণভাবে দেখার সাথে সামঞ্জস্য করবেন?</h3>
        <p>এমন একটি পরিস্থিতি সম্পর্কে ভেবে দেখুন যেখানে আপনার নির্যাতন করার বেশি ঝুঁকি ছিল বা যেখানে আপনি ইতোমধ্যেই কোনও যৌন নির্যাতন করেছেন। এরপর নিজেকে মূল্যায়ন করতে নিম্নলিখিত বর্ণনা ব্যবহার করুন:</p>
    </div>
    <div class="ce_text block">
        <h4>মানসিক পক্ষপাত প্রকাশ করুন:</h4>
        <ul>
            <li>আপনি কী ভাবছিলেন?</li>
            <li>পরিস্থিতিটিতে আপনার ঠিক কি চিন্তাভাবনা হয়েছিল?</li>
            <li>এই পরিস্থিতিতে আপনি নিজেকে কী বলেছেন?</li>
        </ul>
    </div>
    <div class="ce_text block">
        <h4>মানসিক পক্ষপাত নিয়ে প্রশ্ন করা :</h4>
        <ul>
            <li>আপনার চিন্তাভাবনা কি যুক্তিপূর্ণ ছিল?</li>
            <li>আপনার চিন্তাভাবনা কি ঘটনা ভিত্তিক ছিল?</li>
            <li>আপনার চিন্তাভাবনা যে সঠিক তার জন্য কি কোনও প্রমাণ ছিল?</li>
            <li>চিন্তাভাবনাটি কি সহায়ক ছিল?</li>
            <li>এইভাবে চিন্তাভাবনা করে কী সুবিধা হয়েছিল? কী অসুবিধা হয়েছিল?</li>
        </ul>
    </div>
    <div class="ce_text block">
        <h4>উপযুক্ত কার্যকরী চিন্তাভাবনা করুন</h4>
        <ul>
            <li>অতীতে ঘটা ঘটনার দিকে তাকিয়ে আপনার কি মনে হয় যে এই পরিস্থিতিতে অন্য একটি সম্ভাব্য চিন্তাভাবনা করা যেতে পারতো?</li>
            <li>আপনার কোন বন্ধু সেই পরিস্থিতিতে কী ভাবতেন?</li>
            <li>পরিস্থিতিটির কোন ব্যাখ্যা আরও বেশি বাস্তবসম্মত বলে মনে হয়?</li>
            <li> আপনি যদি আবার একই পরিস্থিতিতে পড়েন তবে এর পরিবর্তে আপনি নিজেকে কী বলবেন?</li>
        </ul>
    </div>
    <div class="ce_text block">
        <h4>কার্যকরী চিন্তাভাবনার প্রশিক্ষণ</h4>
        <ul>
            <li>এই কার্যকরী চিন্তাভাবনার সুবিধা সম্পর্কে নিজেকে সচেতন করুন।</li>
            <li>একটি ইনডেক্স কার্ডে আপনার কার্যকরী চিন্তাভাবনা লিখে রাখুন৷ </li>
            <li>বারবার নিজেকে এই কার্যকরী চিন্তাভাবনার কথা মনে করান ৷</li>
            <li>পরের বার আপনি যখন একটি বেশি ঝুঁকিপূর্ণ পরিস্থিতিতে পড়বেন তখন আপনি কীভাবে এই কার্যকরী চিন্তাভাবনার কথা নিজেকে মনে করাবেন সে বিষয়ে ভেবে দেখুন</li>
        </ul>
    </div>
</div>
<div class="row" style="margin-top: 5em;">
    <div class="col-xs-6">
        <a href="modules" class="btn btn-success">সমস্ত মডিউল</a>
    </div>
    <div class="col-xs-6 text-right">
        <a href="../module/myth-buster" class="btn btn-success">পূর্ববর্তী অনলাইন মডিউল</a>
        <span> </span>
        <a href="../module/genesis-of-sexual-attractions" class="btn btn-success">পরবর্তী অনলাইন মডিউল</a>
    </div>
</div>
<!--kg-card-end: html-->