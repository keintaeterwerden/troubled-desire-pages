<!--kg-card-begin: html--><div class="ce_text first last block"><h1>ಕುರಿತು</h1><figure class="image_container float_left" style="margin-right:25px;margin-bottom:25px;"><img src="https://bila.nz/images/u26.jpg" width="450" height="338" alt="" itemprop="image"></figure><p><em>ಟ್ರಬಲ್ಡ್ ಡಿಸೈರ್</em> ಎಂಬುದು ಮಕ್ಕಳು ಮತ್ತು ಆರಂಭಿಕ ಹದಿಹರೆಯದವರ ಕಡೆ ಆಕರ್ಷಿತರಾಗುವ ಜನರಿಗೆ ಇಂಟರ್ನೆಟ್ ಆಧಾರಿತ ಸ್ವಯಂ-ನಿರ್ವಹಣೆಯ ಸಾಧನವಾಗಿದೆ. ಮಕ್ಕಳ ಲೈಂಗಿಕ ದೌರ್ಜನ್ಯ ಮತ್ತು ಮಕ್ಕಳ ನಿಂದನೆ ಚಿತ್ರಗಳ ಬಳಕೆಯನ್ನು ತಡೆಗಟ್ಟುವುದು ಮತ್ತು ಪೀಡೋಫೀಲಿಕ್ ಪ್ರವೃತ್ತಿಯನ್ನು ಹೊಂದಿರುವವರು ಅನುಭವಿಸುವ ತೊಂದರೆಯನ್ನು ನಿವಾರಿಸುವುದು ಅಂತಿಮ ಗುರಿಯಾಗಿದೆ.</p><p>ಮಾನವ ಲೈಂಗಿಕತೆಯು ವಿವಿಧ ರೀತಿಯ ಲೈಂಗಿಕ ಆದ್ಯತೆಗಳಿಂದ ಕೂಡಿರುತ್ತದೆ.  ಪ್ರತಿಯೊಬ್ಬ ವ್ಯಕ್ತಿಯು ನಿರ್ದಿಷ್ಟವಾದ ಕಾಮಪ್ರಚೋದಕ ವಿಶೇಷತೆಗಳನ್ನು ಹೊಂದಿದ್ದು ಅವು ಮೊದಲು ಕಲ್ಪನೆಗಳಾಗಿ ಮತ್ತು ಕೆಲವೊಮ್ಮೆ ಕಾಮ ಪ್ರಚೋದನೆಗಳಾಗಿದ್ದು ನಂತರ  ವರ್ತನೆಗಳಾಗಿ ಬೆಳವಣಿಗೆ ಹೊಂದುತ್ತವೆ. ಯಾವುದೇ ರೀತಿಯ ಲೈಂಗಿಕ ಆದ್ಯತೆಯು ಪೂರ್ವನಿರ್ಧರಿತವಾಗಿರುತ್ತದೆ ಮತ್ತು ಆಯ್ಕೆ ಮಾಡಲಾಗಿರುವುದಿಲ್ಲ; ಅವನ ಅಥವಾ ಅವಳ ಸ್ವಂತ ಲೈಂಗಿಕ ಮನೋಭಾವವನ್ನು ಯಾರೂ ನಿರ್ಧರಿಸುವುದಿಲ್ಲ.</p><p>ಹದಿಹರಯಕ್ಕೆ ಕಾಲಿಟ್ಟಂತಹ ಮತ್ತು/ಅಥವಾ ಇನ್ನೂ ಕಾಲಿಡದಂತಹ ಮಕ್ಕಳ ದೇಹದ ಅಪೇಕ್ಷೆಗೆ ಕೆಲವು ನಿರ್ದಿಷ್ಟ  ಪ್ರಚೋದನೆಯ ಮಾದರಿಗಳು ಕಾರಣವಾಗುತ್ತವೆ. ಜರ್ಮನಿಯ ಅಂಕಿ ಅಂಶಗಳ ಪ್ರಕಾರ ಶೇಕಡಾ ಒಂದರಷ್ಟು ಪುರುಷ ಜನಸಂಖ್ಯೆಯು ಈ ರೀತಿಯ ಲೈಂಗಿಕ ಆದ್ಯತೆಯ ಗುಣಲಕ್ಷಣಗಳನ್ನು ಹೊಂದಿರುತ್ತದೆ. ಇದನ್ನು ವಿಶ್ವ ಆರೋಗ್ಯ ಸಂಸ್ಥೆಯು "ಪೀಡೋಫಿಲಿಯಾ" ಎಂದು ಹೆಸರಿಸಿದೆ. ಮಕ್ಕಳ ಬಗ್ಗೆ ಲೈಂಗಿಕ ಆಸಕ್ತಿಯು ಫ್ಯಾಂಟಸಿ/ಕಲ್ಪನೆಯ ಮಟ್ಟದಲ್ಲಿ ಉಳಿಯುವವರೆಗೆ ಯಾವುದೇ ರೀತಿಯ ಹಾನಿ ಸಂಭವಿಸುವುದಿಲ್ಲ. ಅದರೆ, ಈ ಕಲ್ಪನೆಗಳನ್ನು ಕಾರ್ಯಗತ ಗೊಳಿಸಿದರೆ ಮಗುವಿಗೆ ಅಪಾರ ಹಾನಿಯನ್ನುಂಟು ಮಾಡುತ್ತದೆ.</p><p>ಸಾಮಾಜಿಕ ನಿಷೇಧದ ಕಾರಣದಿಂದಾಗಿ, ಪೀಡೋಫೀಲಿಕ್ ಆಗಿರುವವರು ಗಂಭೀರವಾದ ವೈಯಕ್ತಿಕ ತೊಂದರೆಗೆ ಕಾರಣವಾಗಬಹುದು. ಇದು ಖಿನ್ನತೆ, ಆತಂಕ ಮತ್ತು ಸಾಮಾಜಿಕ ಪ್ರತ್ಯೇಕತೆಗೆ ಸಂಬಂಧಿಸಿದ ರೋಗಲಕ್ಷಣಗಳನ್ನು ಉಂಟುಮಾಡಬಹುದು, ಇದರಿಂದ ಹಠಾತ್ತಾಗಿ ಅಪೇಕ್ಷೆಯನ್ನು ಕಾರ್ಯಗತಗೊಳಿಸುವ ಸಂಭವನೀಯತೆ ಹೆಚ್ಚುತ್ತದೆ. ಇದು ಸಮಸ್ಯಾತ್ಮಕ ಲೈಂಗಿಕ ನಡವಳಿಕೆಯ ಸ್ವರೂಪ ಪಡೆದು, ಮಕ್ಕಳ ಮೇಲೆ ಲೈಂಗಿಕ ದೌರ್ಜನ್ಯ ನಡೆಸಲು ಅಥವಾ ಮಕ್ಕಳ ಬಗ್ಗೆ ಅಶ್ಲೀಲ ಚಿತ್ರಗಳನ್ನು ಬಳಸಲು ಪ್ರಚೋದಿಸಬಹುದು.</p><p>ಇಂತಹ ಅಪರಾಧಗಳು ಎಂದಿಗೂ ನಡೆಯದಂತೆ ಖಚಿತಪಡಿಸಿಕೊಳ್ಳುವುದು ಮತ್ತು ಪ್ರಬಲ ಅಪೇಕ್ಷೆಗಳು ಸಮಸ್ಯಾತ್ಮಕ ಲೈಂಗಿಕ ನಡವಳಿಕೆಯಾಗಿ ಬದಲಾಗದಂತೆ ಪೀಡಿತ ವ್ಯಕ್ತಿಗಳಿಗೆ ನೆರವಾಗುವುದು ಬಹಳ ಮುಖ್ಯವಾಗಿದೆ. ಖಿನ್ನತೆಗೆ ಸಂಬಂಧಿಸಿದ ರೋಗ ಲಕ್ಷಣಗಳನ್ನು ಸುಧಾರಿಸುವ ಮತ್ತು ಲೈಂಗಿಕ ಆಸಕ್ತಿಗಳನ್ನು ಕಾರ್ಯಗತಗೊಳಿಸದೆಯೇ ಸಂಯೋಜಿಸುವ ವಿಧಾನಗಳಿವೆ.</p><p>ಈ ತಿಳುವಳಿಕೆಯು ಜರ್ಮನ್ ಸರ್ಕಾರವು ಪೀಡೋಫೀಲಿಕ್ ಪ್ರವೃತ್ತಿಯನ್ನು ಹೊಂದಿರುವವರಿಗೆ ಆರೋಗ್ಯ ರಕ್ಷಣೆ ವ್ಯವಸ್ಥೆಯಲ್ಲಿ ರೋಗ ನಿವಾರಣೆಯ ಸಹಾಯವನ್ನು ಸಂಯೋಜಿಸಿದೆ. ಜರ್ಮನಿಯಲ್ಲಿರುವ ಪ್ರತಿಯೊಬ್ಬ ವ್ಯಕ್ತಿಯು ಹಣಕಾಸಿನ ವೆಚ್ಚವಿಲ್ಲದೆ ಅಥವಾ ಅವನ ಅಥವಾ ಅವಳ ಗುರುತನ್ನು ಬಹಿರಂಗಪಡಿಸದೆ ರೋಗ ನಿವಾರಣೆಯ ಚಿಕಿತ್ಸೆಗೆ ಅರ್ಹರಾಗಿರುತ್ತಾರೆ.</p><p>ಜರ್ಮನಿಯಲ್ಲಿ ಈ ಚಿಕಿತ್ಸೆಯನ್ನು ವೈಯಕ್ತಿಕ ಸಮಾಲೋಚನೆಯಲ್ಲಿ ಮಾಡಬಹುದು ಏಕೆಂದರೆ ಕಾನೂನಾತ್ಮಕ ಪರಿಣಾಮಗಳಿಲ್ಲದೆ (ವೈದ್ಯ-ರೋಗಿಯ ಗೌಪ್ಯತೆ) ಪೀಡೋಫೀಲಿಕ್ ಪ್ರವೃತ್ತಿಯನ್ನು ಹೊಂದಿರುವವರು, ಈಗಾಗಲೇ ಅಪರಾಧ ಮಾಡಿದವರೂ  ಸಹ ಹಾಗೆ ಮಾಡಲು ಕಾನೂನು ಅನುಮತಿಸುತ್ತದೆ. ಇತರ ಹಲವು ದೇಶಗಳಲ್ಲಿ ಕಡ್ಡಾಯವಾಗಿ ವರದಿ ಮಾಡುವ ಕಾನೂನುಗಳಿವೆ, ಇದು ರೋಗಿಗಳೊಂದಿಗೆ ವೈಯಕ್ತಿಕ ನೆಲೆಯಲ್ಲಿ ಮುಖಾಮುಖಿ ಕೆಲಸ ಮಾಡಲು ಕಷ್ಟವಾಗುತ್ತದೆ.</p><p>ನಾವು ಅಂತಾರಾಷ್ಟ್ರೀಯವಾಗಿ ಮುಖ್ಯವಾಗಿ ಕಂಡು ಬಂದಿರುವ ವಿಷಯವನ್ನು ಎದುರಿಸುತ್ತಿದ್ದೇವೆ. ಪ್ರಸ್ತುತವಾದ ವಿದ್ಯಮಾನವನ್ನು ಎದುರಿಸುತ್ತಿದ್ದೇವೆ. ಮಕ್ಕಳನ್ನು ರಕ್ಷಿಸಲು ಮತ್ತು ಮಕ್ಕಳ ಮೇಲೆ ಲೈಂಗಿಕ ಆಸಕ್ತಿ ಹೊಂದಿರುವ ವ್ಯಕ್ತಿಗಳ ಜೀವನದ ಗುಣಮಟ್ಟವನ್ನು ಸುಧಾರಿಸಲು ತಮ್ಮ ಸ್ಥಳೀಯ ಕಡ್ಡಾಯ ವರದಿ ಮಾಡುವಿಕೆಯ ಪರಿಸ್ಥಿತಿಯಿಂದಾಗಿ ಸಹಾಯ ಪಡೆಯಲು ಸಾಧ್ಯವಿಲ್ಲದಿರುವವರಿಗೆ ನಾವು ಈ ಇಂಟರ್ನೆಟ್ ಆಧಾರಿತ ಸ್ವಯಂ-ನಿರ್ವಹಣೆಯ ಸಾಧನವನ್ನು ಒದಗಿಸುತ್ತಿದ್ದೇವೆ. ಈ ಸೇವೆಯು ಅನಾಮಧೇಯ, ಗೌಪ್ಯ, ಉಚಿತ ಮತ್ತು ಯಾವುದೇ ಆಸಕ್ತಿಯ ಸಂಘರ್ಷದಿಂದ ಸಂಪೂರ್ಣವಾಗಿ ಮುಕ್ತವಾಗಿರುತ್ತದೆ. ಟ್ರಬಲ್ಡ್ ಡಿಸೈರ್ ಎಲ್ಲೆಡೆ ಮಕ್ಕಳ ಸುರಕ್ಷತೆಗೆ ಕೊಡುಗೆ ನೀಡುವ ಗುರಿಯನ್ನು ಹೊಂದಿದೆ ಮತ್ತು ಲೈಂಗಿಕ ಅಪರಾಧವನ್ನು ತ್ಯಜಿಸುವ ಪೀಡೋಫಿಲಿಕ್ ಪ್ರವೃತ್ತಿಯನ್ನು ಹೊಂದಿರುವವರಿಗೆ ಆರೋಗ್ಯಕರ ಮತ್ತು ತೃಪ್ತಿದಾಯಕ ಜೀವನವನ್ನು ನಡೆಸಲು ಸಹಾಯ ಮಾಡುತ್ತದೆ.</p><p>ನೀವು ಆರೋಗ್ಯ ವೃತ್ತಿಪರರಾಗಿದ್ದರೆ, ಮಕ್ಕಳಿಗಾಗಿ ಲೈಂಗಿಕ ಆದ್ಯತೆ ಹೊಂದಿರುವ ಜನರಿಗೆ ಸಹಾಯ ಮಾಡಲು ಕೊಡುಗೆ ನೀಡಲು ಆಸಕ್ತಿ ಹೊಂದಿದ್ದರೆ, ದಯವಿಟ್ಟು ಮುಕ್ತವಾಗಿ ನಮ್ಮನ್ನು ಸಂಪರ್ಕಿಸಿರಿ. (<a href="mailto:info@troubled-desire.com">info@troubled-desire.com</a>)</p></div><!--kg-card-end: html-->