<!--kg-card-begin: html-->
    
<h1>సంరక్షణ యొక్క రహస్యం</h1>
<div>
    
<div class="ce_text block">

        
  
    <p>ఎలాంటి ప్రవర్తన వల్ల సమస్యలు వస్తున్నాయో వాటిని గుర్తించి దూరంగా ఉండటంతో పాటు అంతర్గత బలాన్ని పెంచుకోవడం ముఖ్యం. దీని ద్వారా వ్యక్తిగత అవసరాలను తీర్చుకోగల సామర్థ్యాన్ని పెంచుకోవడంలోనే సంరక్షణ రహస్యం దాగి ఉంది. మీలోని బలాలను తెలుసుకోవడానికి మీరేం చేయాలో మీ మనస్సును అడగండి.  "మీ జీవితం ఎందుకు విలువైనది ?  జీవితానికి అర్థం ఏమిటి?" అని మిమ్మల్ని మీరే ప్రశ్నించుకోండి. మనలో ప్రతి ఒక్కరికీ సొంతమైన  ప్రత్యేక విలువలు, లక్ష్యాలుంటాయి. వాటిని గ్రహించే సామర్థ్యం కూడా ఉంటుంది. మీ వ్యక్తిగత విలువల ప్రకారం వివిధ ప్రాథమిక జీవితకారకాల్లో కొన్ని మీకు ఎక్కువ ముఖ్యమైనవి లేదా తక్కువ ముఖ్యమైనవి కావచ్చు. మీకు ఎక్కువ ముఖ్యమైన అంశాలలో రాజీ పడినట్లయితే... సమస్యాత్మక మార్గాల్లోకి వెళ్లే ప్రమాదావకాశాన్ని పెంచుతుంది. సంతృప్తికర, పరిపూర్ణ జీవితాన్ని సాధించడానికి మీరు మీ స్వంత సంరక్షణకు తప్పనిసరిగా ప్రాధాన్యత ఇవ్వాల్సి ఉంటుంది.</p>  
  
  

</div>

<div class="ce_text block">

    <h3>మార్గదర్శకత్వం</h3>
      
  
    <p>మీ పరిస్థితిని ప్రతిబింబించడం: ప్రస్తుతం మీ జీవితంలో ఏయే అంశాలు బాగున్నాయి.  ఏ అంశాలు మిమ్మల్ని బాధిస్తున్నాయి? మీరు మీ జీవితంలోని ఏ అంశాలను మార్చాలనుకుంటున్నారు?  అవి మార్చగలిగేవేనా? అలాంటి వాటి జాబితాను రూపొందించి, మీరు మార్చగలిగేవి మరియు  మార్చలేనివి వాటిని వేరు వేరుగా నమోదు చేయండి. మార్చగల వాస్తవాలపై దృష్టి పెట్టండి.  వాటిలో అత్యంత ముఖ్యమైన వాటిని మొదటిగా క్రమంలో ఉంచండి.</p>
    <p>కింది ప్రాథమిక జీవిత కారకాలు మీకు వ్యక్తిగతంగా ఎంత ముఖ్యమైనవి? మీరు వాటిని ఎలా సంతృప్తిపరుస్తారు? మీ సంతృప్తి స్థాయి ఏమిటి?</p>
<ol>
    <li>జీవితం- (ఆరోగ్యకరమైన జీవనం మరియు పనితీరుతో కూడిన జీవనం)</li>
    <li>పరిజ్ఞానం</li>
    <li>ఆటలో ప్రతిభ</li>
    <li>పనిలో ప్రతిభ</li>
    <li>ఏజెన్సీలో ప్రతిభ- (స్వయంప్రతిపత్తి మరియు స్వీయ దర్శకత్వం)</li>
    <li>అంతర్గత శాంతి- (భావోద్వేగ కల్లోలం,  ఒత్తిడి నుండి విముక్తి)</li>
    <li>సంబంధం- (కుటుంబం, స్నేహితుడు మరియు సన్నిహిత సంబంధాలతో సహా) </li>
    <li>కమ్యూనిటీ</li>
    <li>ఆధ్యాత్మికత- (జీవితంలో అర్థం మరియు ఉద్దేశ్యాన్ని కనుగొనే విస్తృత అర్థంలో)</li>
    <li>ఆనందం</li>
    <li>సృజనాత్మకత </li>
</ol>
<p>మీ ప్రధాన విలువలను ఎంచుకొని, వ్రాయండి. మీరు జీవితంలో దేనిని ఎక్కువగా ఆనందిస్తున్నారు?</p>  
  
  

</div>

<div class="ce_text block">

    <h3>జాన్ స్టోరీ:</h3>
      
  
      <p><em>"నేను  ఇప్పుడున్న దుర్భర పరిస్థితి నుంచి బయట పడాలనే విషయంలో నేను చాలా కృషి చేసాను. నాలోని సమస్యాత్మక లైంగిక ప్రవర్తనలను మార్చుకోవాలని గట్టిగా నిర్ణయించుకున్నాను. నాకు వివాహమై, దంపతులిద్దరం ఒకరినొకరం ప్రేమగా చూసుకుంటున్నప్పటికీ సరైన లైంగిక జీవితం గడపలేకపోవడం నాకు పెద్ద సమస్యగా మారింది. యుక్తవయస్సులోకి రానున్న అమ్మాయిల గురించి ఊహించుకున్నప్పుడు నేను చాలా తీవ్రమైన లైంగిక ప్రేరేపణకు గురవుతాను. గతంలో యుక్తవయస్సులోకి రానున్న అమ్మాయిలతో నేను ఎప్పుడూ లైంగిక సంబంధంలో పెట్టుకోలేదు. కానీ ఆ ఆలోచనలను నిగ్రహించుకోవడం చాలా కష్టంగా ఉండేది. నాకు చిన్నారులకు సంబంధించిన లైంగిక చిత్రాలను దుర్వినియోగంగా ఉపయోగించిన చరిత్ర నాకు ఉంది. నేను 18 సంవత్సరాల వయస్సులో ఉన్నప్పుడు చైల్డ్ పోర్నోగ్రఫీకి అలవాటు పడ్డాను. నా బలహీనత వల్ల ప్రతిసారి కొత్త చిత్రాల కోసం ఇంటర్నెట్‌లో శోధించేవాన్ని. నా బలహీనత వల్ల దీన్ని ఆపలేకపోయాను. అలాంటి చిత్రాలు చూడాలనే విపరీతమైన కోరిక ఎప్పుడూ ఉండేది. కానీ ఆ తర్వాత అలాంటి పని చేసినందుకు సిగ్గుపడేవాడిని. నాపై నాకే ద్వేషం కలిగేది. ఇలాంటి మానసిక స్థితి మంచిది కాదని, ఇలాంటి దుర్మార్గపు భావాలను అధిగమించాలని ఆలోచించేవాన్ని. కానీ అంతలోనే మళ్లీ నా బలహీనత ఇంటర్నెట్ లో చిత్రాలు వెతికేందుకు నా మనస్సు పరితపించేది. అలాంటి చర్య వల్ల తాత్కాలిక ఆనందం కలుగుతున్నప్పటికీ.. అదొక నా అసహ్యకరమైన అనుభూతి అని అర్థమైంది. నా చుట్టూ ఉన్న ప్రపంచాన్ని గమనించినప్పుడు ప్రపంచంలో ప్రశంసలు, స్నేహం, జీవితాన్ని ఆస్వాదించడం, ప్రేమ, ఆత్మగౌరవం వంటివి నన్ను వ్యక్తిగతంగా గొప్పగా నిలబెడుతాయని ఆలోచించాను. చిన్నతనంలో నా తల్లి నుంచి నాకు మంచి సంభాషణలు లేక నాకు సరైన ప్రోత్సాహం, ప్రశంసలు దొరకలేదని ఆర్థమైంది. ఇలాంటి వన్నీ నా వైవాహిక జీవితంపై ప్రభావం చూపించాయి. కానీ నేను ఏమి చేసినా లేదా చేయడానికి ప్రయత్నించినా అది మా మధ్య సంబంధాన్ని బలపరిచేందుకు సరిపోయేది కాదు. నేను చాలా ప్రయత్నించే వాడిని.  కానీ ఆమెను సంతృప్తి పరచలేకపోయేవాడిని. నా చిన్ననాటి అలవాట్లు, అమ్మాయిల పట్ల నాకున్న లైంగిక ఆకర్షణ వల్లే నాకు ఇలా జరుగుతుందనే వాస్తవాన్నిగుర్తించినా.. దాని నుంచి ఎప్పటికీ బయటపడలేకపోతున్నాననే వాస్తవాన్ని ఆమె ముందు అంగీకరించాను. ఇలా అంగీకారించడం వల్ల  నాకు ఉపశమనం కలిగింది. దాని ఫలితంగా నా ప్రవర్తనపై దృష్టిని కేంద్రీకరించే సామర్థ్యాన్ని అందించింది. నా ప్రధాన లక్ష్యానికి, నా సమస్యాత్మక ప్రవర్తన మధ్య వైరుధ్యం స్పష్టంగా కనిపించింది. అందుకే నా చర్యలకు నేను బాధ్యత వహించగలిగాను. నేను నెమ్మదిగా ప్రధాన లక్ష్యంపై దృష్టి కేంద్రీకరించాను. పాత అలవాట్ల నుంచి దూరంగా రోజువారీ జీవితాన్ని అమలు చేయడం ప్రారంభించాను. నేను నా సామాజిక పరిచయాలతో సమయం గడపడం ప్రారంభించాను. ఇంట్లో ఒంటరిగా ఉండకుండా నా స్నేహితులను తరచుగా కలుసుకునేవాడిని. కొన్నాళ్ల క్రితం నేను వదిలేసిన మార్షల్ ఆర్ట్స్ శిక్షణను మళ్లీ ప్రారంభించాను. శారీరకంగా నా శరీరంపై దృష్టి కేంద్రీకరించడం, అసహ్యకరమైన ఆలోచనలను అరికట్టడం వంటి అభ్యాసం చేసాను. వీటన్నింటి ద్వారా  "జీవితాన్ని ఆస్వాదించే" అనుభూతిని పొందే అవకాశం నాకు లభించింది. ఒక్కోసారి నేను ఇంటర్నెట్‌లో చిత్రాల కోసం వెతకాలనే మానసిక స్థితిలో ఉండేవాడిని.  కానీ ఇప్పుడు నేను నా పాత తప్పులన్నీ తెలుసుకున్నాను. అందుకే నా అసలు లక్ష్యంపై దృష్టి పెట్టడం ద్వారా పాత కోరికలను జయించి ప్రత్యామ్నాయంగా విజయం సాధించగలుగుతున్నాను”</em></p>  
  
  

</div>

</div>
<div class="row" style="margin-top: 5em;">
    <div class="col-xs-6">
        <a href="../modules" class="btn btn-success">అన్ని మాడ్యూల్స్</a>
    </div>
    <div class="col-xs-6 text-right">
        <a href="../module/medical-treatment-options" class="btn btn-success">గత ఆన్‌లైన్ మాడ్యూల్</a>
                    </div>
</div>    
      <!--kg-card-end: html-->