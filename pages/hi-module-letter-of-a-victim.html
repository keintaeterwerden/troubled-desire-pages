<!--kg-card-begin: html-->
<h1>एक पीड़ित द्वारा लिखा गया पत्र</h1>
<div>
    <div class="ce_text block">
        <p>बचपन में नियमित रूप से यौन शोषण का शिकार बनी महिला के संलग्न पत्र को ध्यान से पढ़ें|</p>
        <p>कृपया इस बात पर सोचने के लिए अधिक समय व्यतीत करें कि पीड़ित को यौन शोषण के तत्काल बाद कैसा महसूस हुआ होगा (अल्पकालिक परिणाम)| पीड़ित को सप्ताह / महीने / वर्ष बाद (दीर्घकालिक परिणाम) कैसा महसूस हो सकता है?</p>
        <p>क्या इन अल्पकालिक और दीर्घकालिक परिणामों के बीच में कोई अंतर है?</p>
        <p>क्या आप अपराधी या पीड़ित के साथ की पहचान कर सकते हैं?</p>
    </div>
    <div class="ce_text block">
        <h3>Brief eines Opfers</h3>
        <p><em>मैं 19 वर्षीय लड़की हूं और मैं बाल यौन शोषण तथा बाल अश्लील साहित्य (पोर्नोग्राफी) की शिकार हूं| मैं अभी भी उन सभी तरीकों को समझने की कोशिश कर रही हूं कि उस उत्पीड़न और शोषण, जिसका मैं शिकार बनी थी, उससे मुझे क्या चोट लगी, मेरा जीवन गलत मार्ग पर रहा, तथा मेरा सामान्य बचपन, किशोरावस्था और शुरुआती यौवनबरबाद हो गया, जो सबको मिलना चाहिए| जब मैं केवल 4 वर्ष की थी, तो मेरे अंकल ने मेरा शोषण करना शुरू किया| उसने उन सभी तरीकों का इस्तेमाल किया जिन्हें मैं जानती हूं कि शोषणकर्ता अपने पीड़ित का उत्पीड़न करने और उन्हें चुप रखने के लिए इस्तेमाल करते हैं: उसने मुझे बताया कि मैं विशेष हूं, कि वह मुझसे प्रेम करता है, हमारे स्वयं की “विशेष रहस्यहैं| क्योंकि वह मेरे घर के करीब ही रहता था, मेरे माता और पिता को किसी बात का संदेह नहीं हुआ जब मैं उसके पास अपना समय बिताने के लिए जाती थी|</em></p>
        <p><em>शुरू में उसने मुझे अश्लील/पोर्नोग्राफिक फिल्में दिखाई और उसने मेरे साथ वैसा ही करना शुरू किया| मुझे याद है कि वह अपनी अंगुली को मेरी योनि में डालता था, जिससे मुझे बहुत अधिक पीड़ा होती थी| मुझे याद है कि उसने मेरे साथ यौन संबंध/सेक्स करने की कोशिश की और इससे मुझे और भी अधिक पीड़ा हुई| मुझे याद है कि मैं उसे यह बताती थी कि इससे पीड़ा होती है| मुझे याद है कि उसके साथ होने के अधिकांश समय के दौरान मेरे शरीर पर कपड़े नहीं होते थे और कभी कभी वह मुझे अधोवस्त्र पहनने के लिए देता था| और मुझे तस्वीरें याद हैं| शोषण के बाद मुझे वह मेरे पसंदीदा स्नैक अर्थात आइसक्रीम बेफर्स मिठाई ऐसी चीजे दिलाता था| आज भी जब मैं आइसक्रीम या बेफर्स खाती हूं, तो मुझे घबराहट, अपराध, तथा अपमान का अहसास होता है| ऐसा लगता है कि मैं कभी भी मेरे साथ हुए हादसे से बाहर नहीं निकल सकूंगी| उस समय मुझे कुछ नहीं सूझ रहा था तथा जानती थी कि यह गलत है और यह मुझे अच्छा नहीं लगता था, लेकिन मुझे यह भी लगता था कि अपने अंकल के बारे में किसी को बताना भी गलत है क्योंकि उसने कहा था कि वह मुझसे प्यार करता है और वह चीजें मुझे ले देता था जो मुझे पसंद थी| वह मुझे अपनी मोटरसाईकिल की सवारी भी करने देता था| अब मैं कभी भी मोटरसाईकिल की सवारी नहीं करूंगी| ये यादें बहुत परेशानीदायक हैं| ऐसे अनेक बातें हैं जो मुझे याद नहीं, लेकिन मैं इसे भूल नहीं सकती क्योंकि जो कुछ उसने मेरे साथ किया था, उसकी घिनौनी तस्वीरें आज भी इंटरनेट पर उपलब्ध हैं| लंबे समय तक मैंने अपने दिमाग से उन भयानकयादों को दूर रखने का अभ्यास किया| इसके बारे में सोचना अभी भी दर्दनाक है|, जब मैं उसके बारे में सोचना शुरू करती हूं तो कभी कभी मुझे ऐसे ही शून्य में देखने के दौरे पड़ते हैं और मैं अपने आसपास के परिवेश पर ध्यान नहीं देती|</em></p>
        <p><em>अपने जीवन के हर दिन मैं लगातार इस डर के साथ रहती हूं कि कोई मेरी तस्वीरें देख लेगा और मुझे पहचान लेगा तथा मुझे फिर से अपमानित होना होगा| मुझे यह जानकार पीड़ा होती है कि कोई मुझे देख रहा है- मुझे- जब मैं छोटी लड़की थी और मेरा कैमरे के लिए शोषण किया जाता था| मैंने उस स्थिति को नहीं चुना था, लेकिन अब मैं उन तस्वीरों में हमेशा के लिए हूं जिनका लोग गलत काम के लिए इस्तेमाल करते हैं| मैं इन सभी को मिटाना चाहती हूं| मैं चाहती हूं कि यह सब कुछ रूकना चाहिए| लेकिन इसे रोकने के लिए मेरे पास कोई शक्ति नहीं है जैसे कि मेरे पास अपने अंकल को रोकने की शक्ति नहीं थी| जब मेरे माता-पिता को पहली बार यह पता लगा कि मेरे अंकल ने मेरे साथ क्या किया है, तो मुझे थेरेपी के लिए भेजा गया और यह सोचा कि मैं इससे बाहर निकल रही हूं| मैं पूरी तरह से गलत थी| मेरे साथ क्या हुआ था, इस बारे में मुझे बातें और भी अधिक स्पष्ट होती चली गई क्योंकि मैं अब बड़ी हो गई थी| अब मेरा जीवन तथा भावनाएं बदतर हैं क्योंकि अपराध वास्तव में कभी रूका ही नहीं और शायद यह कभी रूकेगा भी नहीं| इस बात को समझाना बहुत कठिन है कि जब मुझे यह पता लगता है कि किसी क्षण पर, कहीं, कोई मेरी तस्वीरों को देख रहा है कि किसी नन्ही बच्ची का शोषण उसके अंकल द्वारा किया जा रहा है और इससे उसे घृणित आनन्द मिल रहा है</em></p>
        <p><em>मैं अपमानित और शर्मिंदा हूं कि मेरे |अंकल के साथ भयानक चीजें करते हुए मेरी तस्वीरें हैं जहां भी मैं जाती हैं, लगता है कि मेरे बारे में ही बातें कर रहे हैं| मैं ऐसी लड़की हूं जिसने ऐसा किया है? क्या मेरे साथ कुछ गलत है? मैं क्या हूं, क्या इस संबंध में कुछ घिनोना और परेशानीदायक है?</em></p>
        <p><em>मैं किसी को भी बताने के लिए शर्मिंदा हूं कि मेरे साथ क्या हुआ क्योंकि मुझे डर है कि वे मेरे बारे में सोचेंगे और इसके लिए मुझे ही दोषी ठहराएंगे| मैं एक छोटे शहरमें रहती हूं और मैं सोचती हूं कि यदि किसी एक व्यक्ति को इसके बारे में पता लगेगा तो हर किसी को इसकी जानकारी हो जाएगी| मैं उस दिन के डर में जिंदा हूं कि कोई मेरी उन भयानकतस्वीरों को देखेगा तथा मेरे बारे में “रहस्य” बाहर हो जाएगा| ऐसा लगता है कि मेरी जिंदगी बस उस दिन का इंतजार कर रही है और मैं समय का इंतजार में जमी हुई हूं| मैं जानती हूं कि मेरी वे भयानक तस्वीरें समय के घेर में फंसी हैं और वे हर व्यक्ति द्वारा देखे जाने के लिए हमेशा के लिए वहां हैं|</em></p>
        <p><em>लंबे समय तक मुझे डरावने सपने आते थे| मैं पसीने-पसीने और रोते हुए उठ जाती हूं और अपने माता-पिता के पास आरामपाने के लिए जाती हूं| अभी भी मैं कभी कभी पुरानी स्मृतियों में लौट जाती हूं| मेरे मन में अभी भी विचार हैं जो उन स्मृतियों से जुड़े हैं जो मेरे अंकल ने मेरे साथ किया था| मेरा दिल तेजी से धड़कने लग जाता है, मुझे पसीने आने लगते हैं और फिर एक सशक्त तस्वीर मेरे मन में आ जाती है और मुझे अपने माहौल को छोड़ना पड़ता है| मुझे मेरे कानों में अभी भी अपने अंकल की आवाज सुनाई देती है कि वह मुझे बोल रहा है कि “किसीको बताना नहीं, किसीको बताना नहीं, किसीको बताना नहीं,” यह सोचना और जानना कि ये तस्वीरें आज भी मौजूद हैं, इससे स्थिति और भी बदतर हो जाती है| ऐसा लगता है कि मैं इस शोषण से अभी या फिर कभी भी बाहर नहीं निकल पाऊंगी| क्योंकि मुझे बहुत अधिक डरावने सपने आते हैं, तो मुझे अंधेरे में नींद नहीं आती है|</em></p>
        <p><em>कभी कभी मुझे अनुचित डर सताते हैं जिसके कारण मैं अन्य बच्चों की तरह सामान्य कामकाज भी नहीं कर पाती हूं| मेरी एक सहेली ने उसके तथा उसके अंकल के साथ मनोरंजन पार्क में जाने के लिए कहा था| मैं इस बात को अपने मन से निकाल ही नहीं सकी कि मेरा शोषणकिया जाएगा| अंत में मैं नहीं जा सकी| मुझे इस बात का ही डर लगा रहता है मेरी सहेली के अंकल ने मेरी तस्वीरें देखी होंगी| क्या वह मुझे जानते थे? क्या वह जानते थे जो कुछ मैंने किया था? क्या इसलिए उन्होंने मुझे मनोरंजन पार्क के लिए आमंत्रित किया था?</em></p>
        <p><em>मेरे लिए विश्वास करना एक बहुत कठिन चीजहै और अकसर लोगों की वजह से मैं असहज हो जाती हूं| मुझे वेट्रेस की नौकरी इसलिए छोड़नी पड़ी क्योंकि वहां एक ऐसा व्यक्ति था जो मुझे लगता था कि वह हमेशा ही मुझे घूरता रहता है| मैं सोचना रोक ही नहीं सकती कि क्या वह मुझे जानता था? क्या उसने कहीं मेरी तस्वीरें देखीं हैं? मुझे वहां काम करना जारी रखना अच्छा नहीं लगता था| मुझे लोगों को “न” कहने मे दिक्कत होती थी क्योंकि मैंने बचपन में ही यह सीखा था कि मेरे साथ क्या हो रहा है, इसका कोई नियंत्रण ही नहीं है| मैं इस बारे में बेहतर होना सीखने की कोशिश कर रही हूं क्योंकि मैं जानती हूं कि ‘न’ यदि नहीं कही जाएगी तो किसी के लिए मुझे फिर से दुख पहुंचानाआसान हो जाएगा| जिस तरीके से मेरे अंकल ने कैमरे के सामने यौन गतिविधियों करने के लिए मुझे रिश्वत दी थी, मेरे लिए किसी से उपहार स्वीकार करना कठिन हो जाता है|</em></p>
        <p><em>मैं मेरे स्वयं के बच्चे हो ऐसा चाहती हूं, लेकिन मुझे इस बात से बहुत डर लगता है कि मैं उन्हें कैसे सुरक्षित रख पाऊंगी| संभावित रूप से मैं किस पर भरोसा कर पाऊंगी? उनका अध्यापक? उनका कोच? मुझे नहीं मालूम कि क्या मैं किसी पर भी अपने बच्चों को लेकर भरोसा कर पाऊंगी या नहीं| और उस समय क्या होगा यदि मेरे बच्चे और उनके दोस्त इंटरनेट पर मेरी तस्वीरें देख लेंगे? मैं उन्हें कभी भी कैसे समझा सकूंगी कि मेरे साथ क्या हुआ था?</em></p>
        <p><em>मैं बहुत उलझन में हूं कि प्यार क्या है| मेरा अंकल कहता था कि वह मुझ से प्यार करता है और मुझे उस प्यार की आवश्यकता है| लेकिन अब मैं जानती हूं कि जो कुछ उसने मेरे साथ किया वह प्यार नहीं था| लेकिन मैं भविष्य में यह कैसे बता पाऊंगी कि क्या यह वास्तविक प्यार है अथवा किसी अन्य व्यक्ति द्वारा मेरा शोषण और मेरा इस्तेमाल करने का प्रयास है?</em></p>
        <p><em>सच्चाई यह है कि हर रोज़ और हर रात किसी न किसी द्वारा दुनिया में मेरा शोषण और इस्तेमाल किया जाता है| क्या मैं कभी इस बात से मुक्ति प्राप्त कर सकूंगी क्योंकि जब मेरे साथ हुआ अपराध कभी भी समाप्त नहीं होगा? मैं इस बात से कैसे मुक्ति प्राप्त कर सकती हूं जब वह शर्मिंदगी भरा शोषण जो मेरे साथ हुआ, हमेशा के लिए बाहर मौजूद है तथा मानसिक रूप से बीमार व्यक्तियों द्वारा इसका आनन्द लिया जा रहा है?</em></p>
        <p><em>मैं इस सोच से भयभीत हूं कि मेरी तस्वीरों के कारण अन्य बच्चों का भी शोषण किया जा रहा होगा| क्या कोई मेरी तस्वीरें अन्य बच्चों को दिखाएगा, जैसाकि मेरे अंकल ने मेरे साथ किया था, और फिर उन्हें बताएगा कि क्या करना है? क्या वे मुझे देखेंगे और यह सोचेंगे कि ऐसा करना उनके लिए ठीक है? क्या कोई मानसिक रूप से बीमार व्यक्ति मेरी तस्वीरें देखेगा और फिर उसे यह विचार आएगा कि ऐसा किसी दूसरी छोटी लड़की के साथ किया जाए? इन विचारों से मेरा मन उदास तथा विचलित हो जाता है|</em></p>
        <p><em>जो कुछ हुआ, उसके लिए मैं खुद को बहुत अधिक दोष देती हूं| मैं जानती हूं कि मैं बहुत छोटी थी, लेकिन मुझे यह सब कुछ अच्छेसे समझ क्यों नहीं आया? मैंने अपने अंकल को क्यों नहीं रोका? शायद यदि मैंने इसे रोक दिया होता, तो मेरी इतनी सारी तस्वीरें उपलब्ध नहीं होती जिन्हें मैं कभी वापस नहीं ले सकती या मिटा नहीं सकती| मुझे ऐसा लगता है कि मुझे हमेशा के लिए इनके साथ रहना होगा और यह सब कुछ मेरी गलती की वजह से हुआ|</em></p>
        <p><em>मुझे लगता है कि मैं किसी बात के लायक नहीं हूं और एक असफलता हूं| मेरा बार बार दूसरों द्वारा इस्तेमाल किया जाना, इसके अलावा मैं किसी काम की नहीं हूं| ये भी एक कारण रहा कि मैं नौकरी नहीं पा सकी और स्कूल में शिक्षा जारी नहीं रख सकी| मैं अपने आप को निराश कर-कर के थक चुकी हूं| मैं अपने जीवन में पहले ही बहुत अधिक निराशाएं पा चुकी हूं और मैं इससे अधिक असफलता नहीं चाहती| मेरे लिए इससे दुर्व्यवहार और शोषण की सभी भयानक भावनाओं और शर्मिंदगी वापस आ जाती है|</em></p>
        <p><em>कभी कभी मैं बहुत अधिक शराब पीकर हर बात को भूलने की कोशिश करने के द्वारा अपनी भावनाओं का सामना करती हूं| मैं जानती हूं कि यह अच्छी बात नहीं है, लेकिन मेरे अपमान और गुस्से की अनुभूतियां मेरे साथ हमेशा बनी रहती हैं और कभी कभी मुझे कोई ऐसा तरीका चाहिए होता है जिससे कि वे थोड़ी देर के लिए मुझ से दूर हो जाएं|</em></p>
        <p><em>मुझे लगता है कि मुझे हमेशा ही दोहरी जिंदगी बितानी पड़ी है| पहले मुझे जो कुछ मेरे अंकल द्वारा मेरे साथ किया जा रहा था, उसके लिए झूठ बोलना पड़ा| और फिर मुझे ऐसा व्यवहार करना पड़ा कि मेरे साथ कुछ हुआ ही नहीं है क्योंकि यह बहुत अधिक शर्मिंदगी भरा था| अब मुझे हमेशा इस बात का अहसास रहता है कि मेरे “बचपन” को दूसरे शोषणकर्ताओं द्वारा इंटरनेट पर देखा जाता है| मैं वहां नहीं होना चाहती, लेकिन मैं वहां हूं| मैं चाहती हूं कि मैं समय के साथ वापस जा पाती और अपने अंकल को उन तस्वीरों को खींचने से रोक पाती,लेकिन मैं ऐसा नहीं कर सकती हूं|</em></p>
        <p><em>हालांकि मुझे इस बात का डर है कि मेरे साथ फिर से शोषणऔर हानि पहुंचाई जाएगी क्योंकि मैं इस पीड़ित प्रभाव बयान कर रही हूं, मैं चाहती हूं कि न्यायालय और न्यायाधीश को मेरे बारे में पता लगे और यह जानकारी मिले की मैंने क्या दुख उठाया है और मेरा जीवन कैसा है| जो कुछ मेरे साथ हुआ, वह चला नहीं गया है| यह कभी नहीं जाएगा| मैं बाल पोर्नोग्राफी की सही मायने में पीड़िता हूं और इसका मुझ पर हर रोज़ तथा हर जगह जहां मैं जाती हूं, प्रभाव पड़ता है|</em></p>
    </div>
</div>
<div class="row" style="margin-top: 5em;">
    <div class="col-xs-6">
        <a href="../modules" class="btn btn-success">सभी मॉड्यूल</a>
    </div>
    <div class="col-xs-6 text-right">
        <a href="../module/situation-analysis" class="btn btn-success">पिछला ऑनलाइन मॉड्यूल</a>
        <span> </span>
        <a href="../module/empathy" class="btn btn-success">अगला ऑनलाइन मॉड्यूल</a>
    </div>
</div>
<!--kg-card-end: html-->