<!--kg-card-begin: html-->
    
<h1>கட்டுக்கதைகளை முறியடித்தல்</h1>
<div>
    
<div class="ce_text block">

    <h3>கட்டுக்கதைகள் vs. உண்மை</h3>
      
  
    <h4>பின்வரும் கூற்றுகளில் எது கட்டுக்கதை என்றும் எது உண்மை என்றும் நீங்கள் கருதுகிறீர்கள்?</h4>
<p>&nbsp;</p>  
  
  

</div>

<div class="ce_text block">

        
  
      <ul>
          <li>குழந்தைகளுக்கு எதிரான பாலியல் வன்முறைகள் அடிக்கடி நடப்பதில்லை.<strong> <br></strong><strong>→ MYTH</strong></li>
</ul>
      <p style="padding-left: 30px;">உலகளவில் 18% சிறுமிகளும் 8% சிறுவர்களும் பாலியல் வன்கொடுமைக்கு ஆளாகிறார்கள்.<br><br></p>
<ul>
    <li>குழந்தைகள் முடியாது என்று சொன்னால், அவர்கள் உண்மையில் சரி என்று சொல்கிறார்கள் என்று அர்த்தமாகும்.<strong><br>→ </strong><strong>MYTH</strong></li>
</ul>
<p style="padding-left: 30px;">முடியாது என்றால் முடியாதுதான்! இதை ஒரு குழந்தை சொல்கிறதா அல்லது வயதுவந்தவர் சொல்கிறார்களா என்பதையும் தாண்டி இதுவே உண்மை<strong>. </strong> முடியாது என்று சொல்லும்போது அதை தீவிரமாக எடுத்துக் கொள்ளுமாறு சொல்வதற்கு எல்லா குழந்தைகளுக்கும் உரிமை உண்டு. சொல்லப்போனால், "ஆம்" என்று சொல்வதற்கும் இது பொருந்தும்.<br><br></p>
<ul>
    <li>எந்தவொரு குழந்தையும் பாலியல் செயல்களில் ஈடுபடவோ ரசிக்கவோ விரும்புவதில்லை.<strong><br>→ </strong><strong>FACT</strong></li>
</ul>
<p style="padding-left: 30px;">பாலியல்ரீதியிலான தாக்குதலுக்கு ஆளாகும் குழந்தைகள், அதை ஒருபோதும் வேண்டுவதில்லை, வயதுவந்தவர்களுடனான பாலியல் செயலை மேற்கொள்வதை விரும்பவோ அல்லது ரசிக்கவோ மாட்டார்கள். ஒரு குழந்தையின் ஆடை உடுத்தும் பாணி, போஸ் அல்லது நடத்தை எவ்வாறு இருந்தாலும், இவை எதுவும் வயதுவந்தவர்களை குழந்தைகளுடன் பாலியல் செயல்களில் ஈடுபட அனுமதிக்காது.<br><br></p>
<ul>
    <li>பெரும்பாலான பாலியல் குற்றச் செயல்கள் நன்கு திட்டமிடப்பட்டு செயல்படுத்தப்பட்டவை என்பதை தண்டனை பெற்ற குற்றவாளிகளுடன் நடத்தப்பட்ட ஆய்வுகள் காட்டுகின்றன.<strong><br>→</strong><strong> FACT</strong></li>
</ul>
<p style="padding-left: 30px;">வயதுவந்தவர்கள் கட்டுப்பாட்டை இழந்துவிடுவதால் பாலியல்ரீதியிலான தாக்குதல்களில் ஈடுபடுவதில்லை. அவர்கள் தங்கள் பாலியல் தூண்டுதல்களை நிதானப்படுத்த முடியும், மேலும் அதைச் செய்வது அவர்களின் பொறுப்பு.<br><br></p>
<ul>
    <li>பெரும்பாலான பாலியல் குற்றவாளிகள், நண்பர்கள், சக பணியாளர்களின் கருத்துகள் மற்றும் தனிப்பட்ட ஆளுமை சோதனைகளிலிருந்து "சாதாரணமாக இருப்பவர்கள்" என்று கருதப்படுவதாக ஆய்வுகள் காட்டுகின்றன.<strong><br>→</strong><strong> FACT</strong></li>
</ul>
<p style="padding-left: 30px;">பாலியல்ரீதியிலான தாக்குதல்களைச் செய்பவர்கள், அடிக்கடி பரிந்துரைக்கப்படுவது அல்லது வாதாடுவது போல், உணர்ச்சி ரீதியாகவும் மன ரீதியாகவும் பாதிக்கப்பட்டவர்கள் அல்லது நிலையற்றவர்கள் அல்ல.<br><br></p>
<ul>
    <li>பாதிக்கப்பட்டவருக்கு பெரும்பாலும் குற்றவாளியைத் தெரியாது.<br><strong>→</strong><strong> MYTH</strong></li>
</ul>
<p style="padding-left: 30px;">பெரும்பாலான பாதிக்கப்பட்டவர்கள் தங்கள் குற்றவாளியை அறிவார்கள். அவர்கள் ஒரு நண்பராகவோ, அண்டை வீட்டாராகவோ, அறிமுகமானவராகவோ அல்லது அவர்களது சொந்த குடும்ப உறுப்பினராகவோ கூட இருக்கலாம்.<br><br></p>
<ul>
    <li>ஒருபோதும் அடிவாங்காத அல்லது காயமடையாத குழந்தை பாலியல் வன்முறைக்கு ஆளாகி இருக்க முடியாது.<br><strong>→</strong><strong> MYTH</strong></li>
</ul>
<p style="padding-left: 30px;">காயங்களின் அறிகுறிகள் இல்லை என்பது குழந்தை பாலியல்ரீதியிலான தாக்குதலுக்கு ஆளாகவில்லை என்பதை உணர்த்துவதாக அமையாது. பெரும்பாலும் குற்றவாளியானவர் ஒரு குழந்தையை வன்முறையாக அல்லது ஆயுதங்களைப் பயன்படுத்தி அச்சுறுத்துவார், இதனால் பயத்தில் உறைந்துபோய் அவர்களால் எதிர்க்க முடியாது. இது எந்த வகையிலும் அந்தக் குழந்தை பாலியல் செயலை மேற்கொள்ள சம்மதிக்கிறது என்று அர்த்தமாகாது. அவ்வாறு ஏதேனும் இருந்தால், குழந்தை தன்னைப் பாதுகாக்க முயற்சிக்கிறது என்பதை உணர்த்துகிறது. வயதுவந்தவர்களைப் போலவே குழந்தைகளும், சிக்கலான சூழ்நிலைகளில் சாதாரணமாகச் செயல்படுவதை விட வித்தியாசமாக உணர்ச்சியை வெளிப்படுத்துவார்கள், மேலும் இது பாலியல்ரீதியிலான தாக்குதலை எதிர்கொள்ளும்போதும் நிகழும். சிலர் அதிர்ச்சியடைந்ததையும் மற்றும் வருத்தப்படுவதையும் வெளிப்படுத்துவார்கள், மற்றவர்கள் அமைதியாகவும் கட்டுப்படுத்தப்பட்டவர்களாகவும் தோன்றலாம். அமைதியாகவும் கட்டுப்படுத்தப்பட்டவர்களாகவும் தோன்றும் பாதிக்கப்பட்டவர் மற்றவர்களைப் போலவே அதிர்ச்சியடைந்திருக்கலாம், ஆனால் அதை வெளிப்படுத்த முடியாமல் போயிருக்கலாம்.</p>  
  
  

</div>

<div class="ce_text block">

    <h3>நீங்கள் எப்படி செயலாற்றினீர்கள்? எல்லாக் கட்டுக்கதைகளையும் வெளிப்படுத்தினீர்களா?</h3>
      
  
    <p>"கட்டுக்கதைகள்" பொய் என்றாலும் அது உண்மை என்று பலர் நம்ப வைக்கப்படுகிறார்கள். கட்டுக்கதைகளை நம்புவது ஒருதலைபட்சமான பார்வைக்கு இட்டுச் செல்கிறது மற்றும்  பாலியல்ரீதியிலான தாக்குதலுக்கான பொறுப்பை குற்றவாளியிடமிருந்து பாதிக்கப்பட்டவரிடம் மாற்றுகிறது. யாரேனும் ஒரு குழந்தையை பாலியல்ரீதியாக வன்கொடுமை செய்தால், அந்த மனப் பிறழ்வுகள் குற்றத்திற்கு முன்பும், அதுசமயத்திலும், அதன் பின்னரும் தீவிரமாக செயல்படும். </p>
    <p>மனப் பிறழ்வுகளைக் கண்டறிந்து மாற்றியமைக்க வேண்டும்.</p>  
  
  

</div>

</div>
<div class="row" style="margin-top: 5em;">
    <div class="col-xs-6">
        <a href="../modules" class="btn btn-success">அனைத்துப் பாடப்பிரிவுகள்</a>
    </div>
    <div class="col-xs-6 text-right">
        <a href="../module/problematic-sexual-behaviours" class="btn btn-success">முந்தைய ஆன்லைன் தொகுதி</a>
                            <span> </span>
                            <a href="../module/rose-tinted-glasses" class="btn btn-success">அடுத்த ஆன்லைன் தொகுதி</a>
            </div>
</div>    
      <!--kg-card-end: html-->