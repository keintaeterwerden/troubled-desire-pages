<!--kg-card-begin: html--><h1>மருத்துவ சிகிச்சைக்கான விருப்பத்தேர்வுகள்</h1><div><div class="ce_text block"><h3>மருத்துவ சிகிச்சைக்கான விருப்பத்தேர்வுகள்</h3><p>பாலியல் தூண்டுதல்களைக் குறைக்க சாத்தியமுள்ள மருந்துகள் குறித்து சில தகவல்களை இங்கே பகிர்கிறோம். பயிற்சி பெற்ற நிபுணரால், அதாவது மனநல மருத்துவரால் செய்யப்படும் தனிப்பட்ட ஆலோசனை மற்றும் மருந்தளிப்புக்கு-முந்தைய நோய் கண்டறிதலுக்கு மாற்றாக இது இருக்க முடியாது என்பதைப் புரிந்துகொள்வது மிகவும் முக்கியம். <strong>எந்தவொரு மருந்தளிப்பையும் எடுத்துக்கொள்வதற்கு ஒரு மருத்துவருடனான சீரான தொடர்பு தேவைப்படுகிறது.</strong></p><p>பொதுவாக, இரண்டு வகையான தகுதியான மருந்தளித்து சிகிச்சையளிக்கும் வகுப்புகள் உள்ளன. ஆன்டிஆண்ட்ரோஜன்ஸ் (GnRH-அனலாக்ஸ் மற்றும் ஆண்ட்ரோஜன் ரிசெப்டார் ஆன்டாகானிஸ்ட்ஸ்) பாலியல் தூண்டுதல்களைக் குறைப்பதற்காக அதிகமாக குறிப்பிட்டப்படும் மருந்து ஆகும்; அவை உடலில் உள்ள ஆண் பாலியல் ஹார்மோன் டெஸ்டோஸ்டிரோனின் விளைவைத் தடுக்கின்றன. செலக்டிவ் செரோடோனின் ரீஅப்டேக் இன்ஹிபிட்டர்கள் (SSRI) குறைவாக குறிப்பிட்டப்பட்ட மருந்து ஆகும், ஆனால் பாலியல் உந்துதல்களைக் குறைக்கும் விளைவைக் கொண்டிருக்கலாம்.</p></div><div class="ce_text block"><h4>ஆன்டிஆண்ட்ரோஜன்ஸ்</h4><p>ஆன்டிஆன்ட்ரோஜன்ஸ் பொதுவாக புரோஸ்டேட் புற்றுநோய், சுரப்பியின் புற்றுநோய் சிகிச்சைக்கு பரிந்துரைக்கப்படுகின்றன, இது பெரும்பாலும் டெஸ்டோஸ்டிரோனைச் சார்ந்ததாகும். பாலியல் தூண்டுதல்களைக் குறைப்பதே மற்றொரு குறிப்பிட்ட ஒரு விளைவாகும், குறிப்பாக பிரச்சனைக்குரிய பாலியல் நடத்தையைத் தடுக்கிறது. உடலில் மருந்துகள் டெஸ்டோஸ்டிரோனின் விளைவில் தாக்கத்தை எற்படுத்துகின்றன அதன் உற்பத்திக்கு இடையூறு செய்வதன் மூலமாகவோ அல்லது ரிசெப்டார்களைத் தடுப்பதன் மூலமாகவோ தாக்கத்தை எற்படுத்துகின்றன. டெஸ்டோஸ்டிரோனின் ஒழுங்குமுறை மற்றும் விளைவு பற்றிய சில விரிவான தகவல்களை கீழே வழங்குகிறோம்.</p></div><div class="ce_text block"><h4>செலெக்டிவ் செரோடோனின் ரீஅப்டேக் இன்ஹிபிடர்ஸ் (SSRIகள்)</h4><p>SSRIகள் (ஆன்டிடிப்ரஸண்ட்ஸ் என்றும் அழைக்கப்படுகின்றன) பாலியல் தூண்டுதல்களைக் குறைப்பதற்காக வழக்கமாக குறிப்பிடப்படாத மருந்து ஆகும். அவை மனஅழுத்ததிற்கான சிகிச்சையில் பயன்படுத்தப்படுகின்றன, ஆனால் பாலியல் உந்துதல்கள் குறைவது என்பது அறியப்பட்ட பக்க விளைவு ஆகும். இந்த விஷயத்தில் பொதுவாக ஒரு பக்க விளைவு என்று கருதப்படுவது மருந்தியலின் விளைவு ஆகும், இருப்பினும் நீங்கள் ஒரு சிறந்த மனநிலைக்காகவும் இதன் மூலமாக பயனடையலாம்!</p><p>ஒரே மருந்து தனி நபரைப் பொறுத்து வெவ்வேறு விளைவுகளையும் பக்க விளைவுகளையும் ஏற்படுத்தும். உடல் பயிற்சி, குறிப்பாக உடலின் தாங்கும் ஆற்றலை பயன்படுத்தும் விளையாட்டு மற்றும் வெளிப்புற உடற்பயிற்சி ஆகியவை ஒரு தனிநபருக்கு மருந்தின் (பக்க) விளைவுகளின் தாக்கத்தை பாதிக்கும் காரணிகளாகும். </p><p>மருந்து உட்கொள்வதால் நிறைய சாதகங்கள் (நன்மைகள்) மற்றும் பாதகங்கள் (தீமைகள்) உள்ளன. ஒரே விளைவு ஒருவருக்கு நன்மையாகவும் மற்றொருவருக்குத் தீமையாகவும் கருதப்படலாம்.</p><p><strong>சாத்தியமான சாதகங்கள் (நன்மை)  :</strong></p><ul><li>மன அழுத்தம் குறைதல்</li><li>ஆபாச உள்ளடக்க படங்களைப் பார்ப்பது குறைதல்</li><li>சுயஇன்பம் மேற்கொள்வது குறைதல்</li><li>குழந்தைகளுடனான தொடர்பு சூழ்நிலைகளிலும் பாலியல் அமைதி அதிகரித்தல்</li><li>விடுவிக்கப்பட்ட அல்லது விடுதலையான உணர்வு</li><li>குறைவான அவசரத்துடன் உடலுறவு அனுபவித்தல்</li><li>குற்றச்செயல்களில் இருந்து விலகி இருப்பது போன்ற அதிக நம்பிக்கை மற்றும் பாதுகாப்பு</li><li>பாலியல் கற்பனைகள் குறைதல்</li></ul><p><strong>சாத்தியமான பாதகங்கள் (தீமைகள்)  :</strong></p><ul><li>சுயஇன்பம் மேற்கொள்வது குறைதல்</li><li>விறைப்பு தன்மையின் செயல்பாடு குறைதல்</li><li>புணரின்ப உச்சநிலை குறைவாதல்</li><li>உடலுறவில் ஆர்வம் குறைதல் (அதாவது துணையுடனானது)</li><li>பாலுணர்வு இல்லாத வாழ்க்கை சலிப்பாக உற்சாகமில்லாமல் இருப்பது</li><li>மருந்தின் விரும்பத்தகாத பக்க விளைவுகள் (எ.கா. மார்பகம் பெரிதாதல் (கைன்கோமாஸ்டியா), சோர்வு ஏற்படுதல், எடை அதிகரித்தல்)</li></ul></div><div class="ce_text block"><h4>ஆண்களில் டெஸ்டோஸ்டிரோன் சமநிலை எவ்வாறு கட்டுப்படுத்தப்படுகிறது?</h4><p>ஹைபோதாலமஸ் என்பது மூளையின் ஒரு சிறிய பகுதியாகும், இது இரத்தத்தில் டெஸ்டோஸ்டிரோன் செறிவின் அளவைத் தொடர்ந்து கண்காணிக்கிறது. ஒருவேளை அளவானது மிகக் குறைவாக இருந்தால், டெஸ்டோஸ்டிரோன் உற்பத்தி செய்யப்பட வேண்டும் என்று உடலுக்குத் தெரிவிக்க, ஹைபோதாலமஸ் பிட்யூட்டரி சுரப்பிக்கு மெசஞ்சரை பயன்படுத்தி (லூட்டினைசிங் ஹார்மோன்-ஹார்மோனை வெளியிடுதல் அல்லது LHRH) ஒரு மெசேஜை அனுப்புகிறது. பிட்யூட்டரி மற்றொரு மெசஞ்சர் (லூட்டினைசிங் ஹார்மோன் அல்லது LH) மூலம் டெஸ்டோஸ்டிரோனை உற்பத்தி செய்ய விந்தகத்திற்கு அறிவுறுத்துகிறது. கூடுதலாக, அட்ரீனல் சுரப்பிகள் மூன்றாவது மெசஞ்சரை (அட்ரினோகார்டிகோட்ரோபிக் ஹார்மோன் அல்லது ACTH) பயன்படுத்துவதன் மூலம் ஆண்ட்ரோஜன்ஸை உற்பத்தி செய்ய தூண்டப்படுகின்றன. ஆண்ட்ரோஜன்ஸ் மற்றும் டெஸ்டோஸ்டிரோன் ஆகியவை டைஹைட்ரோடெஸ்டோஸ்டிரோனாக (DHT) உடலில் மாற்றப்படுகின்றன. டைஹைட்ரோடெஸ்டோஸ்டிரோனின் ஒட்டுமொத்த உற்பத்திக்கு அட்ரீனல் சுரப்பிகள் சிறிதளவு மட்டுமே பங்களிக்கின்றன. </p><p>டெஸ்டோஸ்டிரோன் அளவு ஒரு குறிப்பிட்ட அளவைத் தாண்டினால், விந்தகங்களில் மற்றும் அட்ரீனல் சுரப்பிகளில் டெஸ்டோஸ்டிரோன் உற்பத்தியைத் தூண்டும் மெசஞ்சர்களை நிராகரித்துவிடும் - இது எதிர்மறையான பின்னூட்டம் என்று அழைக்கப்படுகிறது.</p><p>டெஸ்டோஸ்டிரோன், விந்தகங்கள் மற்றும் புரோஸ்டேட் போன்ற ஆண் இனப்பெருக்கத் திசுக்களின் வளர்ச்சியில் முக்கிய பங்கு வகிக்கிறது, அத்துடன் தசையில் உள்ள திசுக்களை அதிகரித்தல், எலும்பு நிறை மற்றும் உடல் ரோம வளர்ச்சி போன்ற இரண்டாம் நிலை பாலியல் பண்புகளை மேம்படுத்துகிறது.</p></div><div class="ce_text block"><h4>பாலியல் ஆசைகள் மற்றும் உந்துதல்களைப் பராமரிப்பதற்கு டெஸ்டோஸ்டிரோன் பொறுப்பாகிறது.</h4><p>மூளை, முடி வேர்கள், கொழுப்பு செல்கள், நரம்பு செல்கள் மற்றும் விந்தகம் மற்றும் புரோஸ்டேட்டில் உள்ள செல்கள் போன்ற பல்வேறு உடல் செல்கள் டெஸ்டோஸ்டிரோன் ரிசெப்டார்களைக் கொண்டுள்ளன. இரத்தத்தில் டெஸ்டோஸ்டிரோனின் அளவைக் குறைப்பதன் மூலமாக அல்லது ரிசப்டார்களைத் தடுப்பதன் மூலமாக பாலியல் தூண்டுதல்களைக் குறைக்கக்கூடிய மூளையில் உள்ள துல்லியமான ஒரு பகுதியை ஆன்டிஆண்ட்ரோஜன்ஸ் தாக்கத்தை ஏற்படுத்துகின்றன, இதனால் டெஸ்டோஸ்டிரோனின் செயல்திறன் குறைகிறது. ஆன்டிஆண்ட்ரோஜன்ஸூடனான ஆராய்ச்சி மற்றும் அனுபவம் குறித்து ஒரு பெரிய அமைப்பு செயல்பட்டு வருகிறது, மேலும் இது அதிகளவு இணக்கத்தன்மையுள்ள மருத்துவ சிகிச்சை விருப்பமாகும்.</p></div><div class="ce_text block"><h3>மருந்தளிப்புகளைப் பெறுவதைத் தேர்ந்தெடுத்த ஆண்களின் அனுபவங்கள்:</h3><p><em>“எனது கற்பனைகளில் குழந்தைகளைத் தவிர வேறு எதையும் என்னால் சிந்திக்க முடியும் என்று எனக்குத் தோன்றவில்லை... நான் மருந்தளிப்புகளைப் பெற தொடங்கியத்தில் இருந்து நான் கண்டறிந்த அனைத்து சுவாரஸ்யமான செயல்பாடுகளையும் கண்டு வியப்படைகிறேன்."</em></p><p><em>„நான் அதில் என் கழுத்து வரை மூழ்கி இருப்பதைப் போல உணர்ந்தேன், மேலும் என் மூக்கை தண்ணீருக்கு மேலே வைக்க எப்போதும் நான் என் குதிகால்களில் நிற்க வேண்டி இருந்தது. நான் மருந்தளிப்புகளைப் பெற தொடங்கியத்தில் இருந்து நான் முற்றிலும் நிதானமாக இருக்கிறேன், மேலும் என்ன நடக்கிறது என்பதைப் பார்க்க முடிகிறது, ஏனென்றால் மூழ்காமல் இருப்பதற்கு முயற்சி செய்வதில் நான் தொடர்ந்து பிஸியாக இல்லை. வாழ்க்கை நிம்மதியாக இருப்பது போல தோன்றத் தொடங்கிவிட்டது.”</em></p><p><em>"மருந்தியல் சிகிச்சையைத் தொடங்குவதற்கு முன்பு, குழந்தைகளைத் தவிர வேறு எதிலும் நான் தொடர்ந்து ஈடுபடவில்லை. எப்போதும் சிறுவர்களைப் பற்றிய எண்ணமாகவே இருந்தது. என்னால் வேறு எதிலும் கவனம் செலுத்த முடியவில்லை. தொலைக்காட்சியில் கூட சிறுவர்கள் நடித்த தொடர்களை மட்டுமே தேடிக்கொண்டிருந்தேன், இரவு முழுவதும் சிறுவர்களின் படங்களைத் தேடி, அவற்றைச் சேமித்து, காப்பகப்படுத்தினேன். நான் ஒரு நாளைக்கு 5 அல்லது 6 முறை சுயஇன்பம் செய்ய வேண்டியிருந்தது. ஒவ்வொரு முறை சுயஇன்பத்தின்போதும் புணரின்ப உச்சநிலையை வரவழைக்க அதிக நேரம் செலவு செய்ய வேண்டியிருந்தது. நான் களைப்படையும் வரை சுயஇன்பத்தில் மணிக்கணக்கில் செலவிட்டேன். நான் பணிபுரியவும் செல்லவில்லை அல்லது அர்த்தமுள்ள எதையும் செய்யவில்லை, இருப்பினும் நான் முழுவதுமாக இதில் மூழ்கிய நிலையிலும், சோர்வாகவும் இருந்தேன். மருந்தளிப்புகளைப் பெற தொடங்கியதும், தொடக்கத்திலிருந்தே என் வாழ்க்கையில் முதல்முறையாக ஒரு தெளிவான மனநிலையுடன் நான் இருக்கிறேன். சிறுவர்களைத் தவிர புதிய ஆர்வங்களை நான் திடீரென்று கண்டுபிடித்தேன்… ஒரு பெரிய சுமையிலிருந்து விடுபட்டதைப்போல் உணர்கிறேன். நான் ஒரு நாளைக்கு ஒன்று அல்லது இரண்டு முறை மட்டுமே சுயஇன்பத்தில் ஈடுபடுகிறேன், அதனால் நான் நிஜமாகவே ஓய்வெடுக்க முடிகிறது.… மறுபுறம்  மருந்துகள் உட்கொள்ள  தொடங்கியதால் விறைப்புத்தன்மை ஏற்படுவது அரிது, இது மிகவும் விறைப்பாக இருக்காது மேலும் புணரின்ப உச்சநிலையை அடைய அதிக நேரம் எடுக்கும், மற்றும் காலப்போக்கில் குறைவாகவும் மிகவும் குறைவாகவும் அதில் விந்தணுக்கள் இருக்கும். ஆனால் அதை அடிக்கடி செய்யும் மனநிலையில் இல்லை, அதை நல்லதாக நான் காண்கிறேன்.</em></p><p><em>"மருந்தளிப்புகளைப் பெறத் தொடங்கியதிலிருந்து நான் மிகவும் எளிதில் இலக்காகக்கூடியவன் என்ற உணர்வு எனக்கு இருந்தது. இதற்கு முன், கவச உடையில், ஒரு தொட்டியின் உள்ளே, எப்போதும் என்னையும் என் உணர்வுகளையும் மறைக்க முயற்சி செய்து வாழ்ந்து வந்துள்ளேன். இதற்கான அவசியம் இப்போது இல்லாமல் போய்விட்டது. நான் என்ன நினைக்கிறேன் மற்றும் உணர்கிறேன் என்பதை நான் யாரிடமும் சொல்லாவிட்டாலும், நான் மிகவும் வெளிப்படையானவனாக மாறிவிட்டேன், யாராவது என்னைக் கண்டுபிடித்துவிடுவார்கள் என்ற கவலையும், உண்மையில் நான் யார் என்பதைப் பார்த்துவிடுவர்களோ என்ற கவலையும் இனி இல்லை. மற்ற வயதுவந்தவர்கள் முன்னிலையில் நான் அமைதியாகவும் நிதானமாகவும் இருக்கிறேன், ஏனென்றால் நான் எதையாவது மறைக்க வேண்டும் என்ற உணர்வு எனக்கு இப்போது இல்லை. அது இருக்கிறது தான், ஆனால் அது இனிமேலும் என்னை அதிகம் தொந்தரவு செய்யாது. சிறுவர்களைச் சந்திக்கும் சந்தர்ப்பங்களை நான் மிகவும் தொலைதூரக் கண்ணோட்டத்தில் பார்க்கிறேன்.… அதே சமயம் நீங்கள் மருந்தளிப்புகளை அதிகம் நம்பாமல் உங்கள் சொந்தப் பொறுப்பை தட்டிக்கழித்து மருந்தின் மீது திணிக்காமல் கவனமாக இருக்க வேண்டும்… சரி, அது வரம்பைப் பற்றியது, நீங்கள் முன்பு தினமும் பலமுறை சுயஇன்பத்தில் ஈடுபட்டால், இப்போதும் திடீரென்று, வாரத்திற்கு ஒருமுறை மட்டுமே, அத்துடன் அதே அனுபவம் ஏற்படுவதிலிருந்து இது வெகு தொலைவில் உள்ளது. ஆனால் நான் எப்பொழுதும் மீண்டும் மருந்தளிப்புகளை உட்கொள்வதை விரும்புகிறேன், ஏனென்றால் உங்களுக்கு கொஞ்சம் அமைதியும் சாந்தமும் தேவைப்படுகிறது. நான் மருந்தளிப்புகளை எடுத்துக்கொண்டதிலிருந்து, படங்களைச் சேகரிப்பதை நான் முட்டாள்தனமாக உணர்ந்ததால், எனது முழுப் படங்களின் தொகுப்பையும் நீக்கிவிட்டேன். நான் ஏன் 4,000 படங்களை சேமித்தேன் என்று என்னால் புரிந்து கொள்ள முடியவில்லை. இது இனிமேலும் எனக்கு முக்கியமானதாக தோன்றவில்லை."</em></p></div><div class="ce_text block"><h3>கண்ணோட்டம்: விரிவான மருந்து தகவல்கள்</h3><table style="border-color: black; width: 100%;"><tbody><tr><td style="vertical-align: top; width: 111px;"><p>&nbsp;</p></td><td style="vertical-align: top; width: 142px;"><p><strong>கோனாடோட்ரோபின்-வெளியிடும்</strong><br><strong>ஹார்மோன் அனலாக்</strong><br>(GnRH-அனலாக்)</p></td><td style="vertical-align: top; width: 150px;"><p><strong>சைப்ரோடெரோனாசெட்டாட்</strong></p></td><td style="vertical-align: top; width: 275px;"><p><strong>செலெக்டிவ் செரோடோனின் ரீஅப்டேக் இன்ஹிபிடர்ஸ்</strong>(SSRIகள்)</p></td></tr><tr><td style="vertical-align: top; width: 111px;"><p><strong>குழு வர்த்தகப் பெயர்</strong></p></td><td style="vertical-align: top; width: 142px;"><p>ஆன்டிஆன்ட்ரோஜன்<br>எ.கா. டிகாபெப்டைல்®, எனன்டோன்®, ட்ரெனன்டோன்®</p></td><td style="vertical-align: top; width: 150px;"><p>ஆன்டிஆன்ட்ரோஜன்<br>ஆண்ட்ரோகுர்®</p></td><td style="vertical-align: top; width: 275px;"><p>ஆன்டிடிப்ரஸண்ட்ஸ்<br>எ.கா. செரோக்ஸாட்®, டாகோனிஸ்®, ஜோலோஃப்®, சிப்ராமில்®</p></td></tr><tr><td style="vertical-align: top; width: 111px;"><p><strong>பயன்படுத்துதல்</strong></p></td><td style="vertical-align: top; width: 142px;"><p>இந்த மருந்துகள் பொதுவாக புரோஸ்டேட் புற்றுநோய் சிகிச்சைக்குப் பயன்படுத்தப்படுகின்றன. இரத்தத்தில் டெஸ்டோஸ்டிரோன் அளவு குறைவதால் புரோஸ்டேட் புற்றுநோய் வளர்ச்சி தடுக்கப்படுகிறது.</p></td><td style="vertical-align: top; width: 150px;"><p>GnRH-அனலாக் போலவே, ஆண்ட்ரோகர் மருந்து புரோஸ்டேட் புற்றுநோய் சிகிச்சைக்காகத்தான் உண்மையில் உருவாக்கப்பட்டது. கூடுதலாக, இது பெண்களில் டெஸ்டோஸ்டிரோன் அளவைக் குறைக்கப் பயன்படுகிறது.</p></td><td style="vertical-align: top; width: 275px;"><p>செலெக்டிவ் செரடோனின் ரீஅப்டேக் இன்ஹிபிடர்ஸ், மனஅழுத்த சிகிச்சைக்காகத்தான் உண்மையில் உருவாக்கப்பட்டன. இந்த நோக்கத்திற்காகவே அவை பொதுவாகப் பயன்படுத்தப்படும் மருந்துகள், கூடுதலாக பிற மனநலக் கோளாறுகள் போன்ற பிற மனப்பதற்றக் கோளாறுகளுக்கும் பயன்படுத்தப்படுகின்றன.</p></td></tr><tr><td style="vertical-align: top; width: 111px;"><p><strong>செயல்படும் முறை</strong></p></td><td style="vertical-align: top; width: 142px;"><p>இந்த மருந்துகள் பிட்யூட்டரி சுரப்பியில் போதுமான டெஸ்டோஸ்டிரோன் இருப்பதாக சமிக்ஞை பெறுவதை உறுதி செய்கின்றன. இதற்கு இணங்க, பிட்யூட்டரி சுரப்பி விந்தகங்களுக்கு மெசெஞ்செர்களின் உற்பத்தியைக் குறைக்கிறது. அதன் பிறகு விந்தகங்கள் எந்த டெஸ்டோஸ்டிரோனையும் உற்பத்தி செய்யாது.</p></td><td style="vertical-align: top; width: 150px;"><p>உடலில், டெஸ்டோஸ்டிரோன் ரிசெப்டார்களை ஆண்ட்ரோகர் தடுக்கிறது. டெஸ்டோஸ்டிரோன் இரத்தத்தில் இருக்கும், ஆனால் குறைவான செயல்திறனைக் கொண்டிருக்கும். டெஸ்டோஸ்டிரோன் அளவைக் குறைப்பது போன்ற விளைவு இது போன்றே பெறப்படுகிறது.</p></td><td style="vertical-align: top; width: 275px;"><p>செரடோனின் செறிவு (மூளையில் உள்ள ஒரு நரம்பியக்கடத்தி) சினாப்சிஸில் (நரம்பணுக்களின் சந்திப்புகள்) அதிகரித்து,ரிசெப்டார்களை ஆக்கிரமித்து, ஆன்டிடிப்ரஸண்ட் விளைவுகளை ஏற்படுத்துகிறது. மனச்சோர்வு இல்லாதவர்களில் இது எந்த விளைவையும் ஏற்படுத்தாது. SSRIகள் டெஸ்டோஸ்டிரோன் சேமிப்புகளை பாதிக்காது என்பதால் அவை பாலியல் கற்பனைகள் மற்றும் பாலியல் தூண்டுதல்களை எவ்வாறு குறைக்கின்றன என்பது இன்னும் முழுமையாக புரிந்து கொள்ளப்படவில்லை. உணர்ச்சிகரமான நிலைகள் மெதுவாகப் பெருக்கெடுத்தல் மூலமாக இந்த விளைவை விளக்கலாம் என ஓர் அனுமானம் உள்ளது.</p></td></tr><tr><td style="vertical-align: top; width: 111px;"><p><strong>பாலுணர்வு மீதான விளைவுகள்</strong></p></td><td style="vertical-align: top; width: 142px;"><p>பெரும்பாலும்: கற்பனைகள் மற்றும் பாலியல் தூண்டுதல்கள் குறைதல், குறைவான விறைப்புத்தன்மை மற்றும் புணரின்ப உச்சநிலைத் திறன் குறைதல்.</p><p>பாலியல் கற்பனைகள் மற்றும் பாலியல் தூண்டுதல்கள், ஆனால் அவற்றின் கவனம் மாறாமல் இருத்தல்.</p></td><td style="vertical-align: top; width: 150px;"><p>பாலுணர்வின் மீதான இதேபோன்ற விளைவு GnRH-அனலாக்கில் விவரிக்கப்பட்டுள்ளது, குறைந்த அளவிலான தூண்டுதல் மட்டுமே என்று தெரியவந்துள்ளது.</p><p>பெரும்பாலும்: பாலியல் கற்பனைகள் மற்றும் பாலியல் தூண்டுதல்கள் குறைதல், குறைவான விறைப்புத்தன்மை மற்றும் புணரின்ப உச்சநிலைத் திறன் குறைதல்.</p><p>பாலியல் கற்பனைகள் மற்றும் பாலியல் தூண்டுதல்கள், ஆனால் அவற்றின் கவனம் மாறாமல் இருத்தல்.</p></td><td style="vertical-align: top; width: 275px;"><p>பாலியல் வேட்கைகள், பாலியல் கிளர்ச்சித்தூண்டுதல் மற்றும் புணரின்ப உச்சநிலைத் திறன் குறைதல் (எல்லா நோயாளிகளுக்கும் அவ்வாறு இருப்பதில்லை). இது ஆன்டிஆண்ட்ரோஜன்ஸை விட மிகச் சிறிய விளைவாகும்.</p></td></tr><tr><td style="vertical-align: top; width: 111px;"><p><strong>தேவையற்ற விளைவுகள்</strong></p></td><td style="vertical-align: top; width: 142px;"><p>வியர்வை அதிகரித்தல், ஹாட் ஃப்ளாஷஸ், எலும்பு வலி, எலும்பு அடர்த்தி குறைதல், எடை அதிகரிப்பு, சோர்வு ஏற்படுதல், மூட்டு வலி, முதுகு வலி, ஆஸ்தீனியா (ஆற்றல் இல்லாமை), தசை நிறை குறைதல், விந்தணு உற்பத்தி குறைபாடு, விரைப்பை சுருங்குதல், சோர்வான மனநிலை, உடல் ரோமம் குறைதல்.</p><p>அரிதாக  : பயன்படுத்துவதை நிறுத்திய பிறகு, டெஸ்டோஸ்டிரோன் அளவு அதன் பிறகும் அசல் நிலையை அடையாது.</p></td><td style="vertical-align: top; width: 150px;"><p>கல்லீரல் சார்ந்த அளவுகள் உயருதல், சோர்வு ஏற்படுதல், கவனச் சிதறல் ஏற்படுதல், மார்பகம் பெரிதாதல் (கைனகோமாஸ்டியா), எடை அதிகரித்தல், இரத்தம் உறைதல், விந்தணு உற்பத்தி குறைபாடு, சோர்வான மனநிலை.</p></td><td style="vertical-align: top; width: 275px;"><p>பொதுவாக, SSRIகள் பாதுகாப்பான மற்றும் நன்கு தாங்கிக்கொள்ளக்கூடிய மருந்துகள். ஆரம்பக் கட்டப் பக்க விளைவுகளான அமைதியின்மை, குமட்டல், தலைச்சுற்றல் மற்றும் தூக்கமின்மை போன்றவை பொதுவாக 1-2 வாரங்களுக்குப் பின்னர் சீராகும்.</p></td></tr><tr><td style="vertical-align: top; width: 111px;"><p><strong>அம்சம்</strong></p></td><td style="vertical-align: top; width: 142px;"><p>சிகிச்சையின் தொடக்கத்தில் டெஸ்டோஸ்டிரோன் திடீர் உயர்வு ஏற்படும். எனவே, ஆன்டிஆண்ட்ரோஜனை கூடுதலாக எடுத்துக்கொள்ள வேண்டும்.</p></td><td style="vertical-align: top; width: 150px;"><p>&nbsp;</p></td><td style="vertical-align: top; width: 275px;"><p>&nbsp;</p></td></tr><tr><td style="vertical-align: top; width: 111px;"><p><strong>உடல்நிலைத் தேவைகள் (முன்பும், நடப்பின் போதும்)</strong></p></td><td style="vertical-align: top; width: 142px;"><p>வயது மற்றும் ஏற்கெனவே உள்ள பாதிப்புகளைப் பொறுத்து ஒவ்வொரு &nbsp;1-2 வருடங்களுக்கும் இரத்த அளவுகள் மற்றும் எலும்பு அடர்த்தி அளவீடுகளின் வழக்கமான கட்டுப்பாடு</p></td><td style="vertical-align: top; width: 150px;"><p>இரத்த அளவுகளின் வழக்கமான கட்டுப்பாடு, குறிப்பாக கல்லீரல் சார்ந்த அளவுகள் மற்றும் உடல் எடை மற்றும் இரத்த சர்க்கரையின் சாத்தியமான கட்டுப்பாடு.</p></td><td style="vertical-align: top; width: 275px;"><p>ECD, இரத்தம் மற்றும் கல்லீரல் சார்ந்த அளவுகள்</p></td></tr><tr><td style="vertical-align: top; width: 111px;"><p><strong>உட்கொள்ளல்</strong></p></td><td style="vertical-align: top; width: 142px;"><p>ஒவ்வொரு 3 மாதங்களுக்கும் ஒரு முறை தசைக்குள் ஊசி போட்டுக்கொள்ளுதல்.</p></td><td style="vertical-align: top; width: 150px;"><p>ஒவ்வொரு 2 வாரங்களுக்கும் ஓர் ஊசி போடுதல் அல்லது வாய்வழி மருந்தாக தினசரி எடுத்துக்கொள்ளுதல். மாத்திரையை விட ஊசி போடுதல் என்பது உடலின் சுமையைக் குறைக்கிறது.</p></td><td style="vertical-align: top; width: 275px;"><p>மாத்திரையை ஒரு நாளைக்கு ஒரு முறை முதல் பல முறை எடுத்துக் கொள்ள வேண்டியதாகிறது. இதை ஊசி போடுதல் முலம் மருந்தாக உட்செலுத்த முடியாது.</p></td></tr><tr><td style="vertical-align: top; width: 111px;"><p><strong>மதிப்பிடுதல்</strong></p></td><td style="vertical-align: top; width: 142px;"><p>பாலியல் கற்பனைகள் மற்றும் பாலியல் தூண்டுதல்கள் கணிசமாகக் குறைதல். ஆன்டிஆண்ட்ரோஜன்ஸை விட சிறந்த விளைவுகளைத் தருதல் மற்றும் நல்ல பொது இணக்கத்தன்மை.</p></td><td style="vertical-align: top; width: 150px;"><p>பாலியல் கற்பனைகள் மற்றும் பாலியல் தூண்டுதல்கள் கணிசமாகக் குறைதல். விளைவுகளில் முன்னேற்றம் மற்றும் பொதுவான நல்ல இணக்கத்தன்மை.</p></td><td style="vertical-align: top; width: 275px;"><p>நம்பகத்தன்மை இன்மை மற்றும் பாலியல் கற்பனைகள் மற்றும் பாலியல் தூண்டுதல்களின் குறைப்பு மிகக் குறைந்த அளவு மட்டுமே. பொதுவான நல்ல இணக்கத்தன்மை.</p></td></tr></tbody></table></div></div><div class="row" style="margin-top: 5em;"><div class="col-xs-6"><a href="../modules" class="btn btn-success">அனைத்துப் பாடப்பிரிவுகள்</a></div><div class="col-xs-6 text-right"><a href="../module/letter-of-a-victim" class="btn btn-success">முந்தைய ஆன்லைன் தொகுதி</a><span> </span><a href="../module/the-secret-of-well-being" class="btn btn-success">அடுத்த ஆன்லைன் தொகுதி</a></div></div><!--kg-card-end: html-->