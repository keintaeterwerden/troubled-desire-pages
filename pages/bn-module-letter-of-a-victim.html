<!--kg-card-begin: html-->
<h1>একজন শিকার হওয়া ব্যক্তির চিঠি</h1>
<div>
    <div class="ce_text block">
        <p>শৈশবে নিয়মিত যৌন নির্যাতনের শিকার হয়েছেন এমন একজন মহিলার সংযুক্ত চিঠিটি মনোযোগ সহকারে পড়ুন।</p>
        <p>যৌন নির্যাতনের ঠিক পরেই (স্বল্প-কালীন পরিণতির ক্ষেত্রে)  শিকার হওয়া ব্যক্তি কেমন অনুভব করেন অনুগ্রহ করে সময় নিয়ে একটু ভেবে দেখুন। শিকার হওয়া ব্যক্তি সপ্তাহ/মাস/বছর পরে (দীর্ঘ-কালীন পরিণতির ক্ষেত্রে) কেমন অনুভব করতে পারেন? </p>
        <p>স্বল্প-কালীন পরিণতি এবং দীর্ঘ-কালীন পরিণতির মধ্যে কোনও পার্থক্য আছে কি?</p>
        <p>আপনি কি অপরাধী বা শিকার হওয়া ব্যক্তির মধ্যে কারো সাথে নিজেকে দেখতে পারছেন?</p>
    </div>
    <div class="ce_text block">
        <h3>একজন শিকার হওয়া ব্যক্তির চিঠি</h3>
        <p><em>আমি একজন ১৯ বছরের মেয়ে। আমি শৈশবে যৌন নির্যাতন  এবং চাইল্ড পর্নোগ্রাফির শিকার হয়েছি ৷ সেই নির্যাতন আর শোষণ আমাকে এখনও কিভাবে আঘাত করছে, আমার জীবনকে ভুল পথে নিয়ে গেছে এবং স্বাভাবিক শৈশবকাল, কৈশোর এবং প্রারম্ভিক প্রাপ্তবয়স্কতাকে পুরো শেষ করে দিয়েছে, যেটা কিনা প্রত্যেকের প্রাপ্য থাকে, আমি এখনও সেই সব তিলে তিলে আবিষ্কার করছি। আমি যখন মাত্র ৪ (4 years) বছরের ছিলাম তখন থেকেই আমার কাকা আমার উপর নির্যাতন করা শুরু করেছেন ৷ আমি এখন বুঝতে পারি যে তার ব্যবহার করা উপায়গুলো খুব প্রচলিত উপায় ছিল যা নির্যাতনকারীরা নিজেদের শিকারকে নির্যাতনের জন্য প্রস্তুত করার জন্য  এবং তাদের চুপ করিয়ে রাখার জন্য ব্যবহার করে: তিনি আমাকে বলেছিলেন যে আমি অসাধারণ, তাই তিনি আমাকে ভালবাসেন এবং আমাদের নিজস্ব কিছু «special secrets.» (নির্দিষ্ট গোপনীয় জিনিস) ছিল। যেহেতু তিনি আমাদের বাড়ির কাছাকাছি থাকতেন, তাই আমি যখন তার সাথে সময় কাটানোর জন্য সেখানে যেতাম, তখন আমার মা আর বাবা কিছু সন্দেহ করতেন না।</em></p>
        <p><em>প্রথমে তিনি আমাকে পর্নোগ্রাফিক সিনেমা দেখিয়েছিলেন তারপর আমার সাথে সেগুলো করা শুরু করেছিলেন ৷ আমার মনে আছে যে তিনি নিজের আঙুল আমার যোনিতে ঢোকাতেন আর আমার খুব ব্যাথা লাগতো ৷ আমার মনে আছে যে তিনি আমার সাথে যৌন ক্রিয়া করার চেষ্টা করেছিলেন যা আমার কাছে খুবই কষ্টদায়ক ছিল ৷ আমার মনে আছে যে আমি তাকে বলতাম যে আমার ব্যাথা লাগছে ৷ আমার মনে আছে যে তার সাথে থাকার সময় বেশির ভাগ সময়ই আমার গায়ে কাপড় থাকতো না এবং মাঝে মাঝেই তিনি আমাকে অন্তর্বাস পরিয়ে দিতেন। আর আমার ছবিগুলো মনে আছে ৷ নির্যাতন করার পর তিনি আমাকে আমার প্রিয় খাবার কিনতে নিয়ে যেতেন ৷ এমনকি এখনও যখন আমি সেই খাবার খাই তখন আমার আতঙ্ক হয়, অপরাধবোধে ভুগি এবং অপমানজনক বলে মনে হয়। আমার সাথে যা ঘটেছে তা থেকে আমি কখনই মুক্তি পাবো না। সেই সময় আমি দিশাহারা ছিলাম এবং জানতাম যে এটি ভুল হচ্ছিল আর আমি এটি পছন্দ করতাম না, তবে আমি এটাও ভেবেছিলাম যে আমার কাকার সম্পর্কে খারাপ কিছু বলা আমার পক্ষে ঠিক হবে না, যিনি বলতেন যে তিনি আমাকে ভালবাসেন এবং আমার পছন্দের জিনিস কিনে আনতেন। এমনকি তিনি আমাকে নিজের মোটরসাইকেলে চড়াতেন ৷ এখন আমি আর কক্ষনো কোনও মোটরসাইকেল চড়বো না ৷ স্মৃতিগুলোর জন্য খুব মন খারাপ হয়ে যায়। অনেক কিছুই আমার মনে নেই, তবে আমি এখনও  ভুলতে পারি না, কারণ তিনি আমার সাথে যা করেছেন তার ঘৃণ্য ছবিগুলো এখনও ইন্টারনেটে রয়েছে। অনেক দিন ধরে আমি আমার মনের ভয়ানক স্মৃতিগুলো থেকে দূরে থাকার অভ্যাস করছি। এটি সম্পর্কে ভাবা এখনও ভীষণ বেদনাদায়ক বিষয় ৷ কখনও কখনও, আমি যখন কী ঘটেছিল তা ভাবতে শুরু করি, তখন এক দৃষ্টে তাকিয়েই থাকি আশে পাশে কী ঘটছে তা মনেই থাকে না ৷</em></p>
        <p><em> জীবনের প্রতিটি দিনই আমি ভয়ে ভয়ে থাকি যে কেউ আমার ছবি দেখে আমাকে চিনে ফেলবে এবং আমি আবার অপমানিত হবো। আমার এই ভেবে দুঃখ হয় যে কেউ তাদেরকে -- আমাকে -- দেখছে। তখন আমি একটি ছোট মেয়ে ছিলাম যে ক্যামেরার সামনে নির্যাতিত হচ্ছিল ৷ আমি সেখানে থাকতে চাইনি, তবে এখন আমি সেই ছবিগুলোতে চিরকালের জন্য রয়ে গেছি যা লোকেরা এই ধরনের জিনিস করার জন্য ব্যবহার করছে ৷ আমি চাই যে এগুলো মুছে দেওয়া হোক ৷ আমি চাই যে এগুলো বন্ধ করা হোক ৷ তবে যেমনভাবে আমার কাকাকে থামানোর ক্ষমতা আমার ছিল না, ঠিক তেমনি এটি থামানোর ক্ষমতা আমার কাছে নেই। যখন আমি প্রথম বুঝতে পেরেছি্লাম যে আমার কাকা কী করছেন, তখন আমি থেরাপি নিতে গিয়েছিলাম এবং ভেবেছিলাম যে আমি এটা কাটিয়ে উঠছি। আমি খুব ভুল ভেবেছিলাম ৷ আমার সাথে কী ঘটেছিল সে সম্পর্কে আমার সম্পূর্ণ উপলব্ধি আমার বয়স বাড়ার সাথে সাথে আরও স্পষ্ট হয়েছে। আমার জীবন এবং আমার অনুভূতি এখন আরও খারাপ হয়ে গেছে কারণ অপরাধ সত্যিই কখনও থামে না এবং কখনও থামবেও না। যে কোনও মুহুর্তে, যে কোনও জায়গায়, কেউ আমার কাকার দ্বারা নির্যাতিত একটি ছোট মেয়ে হিসাবে আমার ছবি দেখছে এবং এটি থেকে এরকম কিছু পীড়িত আনন্দ পাচ্ছে, তা জানার পর যে অনুভূতি হয় তা বর্ণনা করা কঠিন। এমন মনে হচ্ছে, যে আমি বারবার নির্যাতিত হচ্ছি। আমি দেখেছি যে  সহজ কাজগুলো অন্য কিশোর/কিশোরীরা সহজেই করে ফেলে তা আমি করতে পারি না ৷ আমার ড্রাইভিং লাইসেন্স নেই৷ প্রতিবার আমি বলি যে আমি এটা করতে যাচ্ছি তবে পারি না ৷ আমি ঠিক করে প্ল্যান করতে পারি না ৷ আমি যখন জীবনে এগিয়ে যাওয়ার কথা ভাবি, তখন আমার মন আমার আওতার বাইরে চলে যায়। আমি কোনও চাকরি পাওয়ার চেষ্টা করছি তবে কাজ এড়িয়ে যাই ৷ ভুলে যাওয়া এমন একটা কাজ যা আমি সবচেয়ে ভালো ভাবে করি, কারণ আমি একটি ছোট মেয়ে হিসাবে দুরকম জীবনযাপন করতে এবং আমার সাথে যা ঘটছিল তা "ভুলে যেতে" বাধ্য হয়েছিলাম। আমার ইন্টারভিউগুলো বা আমাকে চাকরি পেতে সাহায্য করতে পারে এমন অন্য কোনও কিছু আমি নিজের অজান্তেই মিস্ করে ফেলি ৷ কখনও কখনও কিছু জিনিস আমাকে নির্যাতনের কথা মনে করিয়ে দেয়,  আমি যতক্ষণে তা বুঝতে পারি, ততক্ষণে অনেক সময় পার হয়ে যায়। উদাহরণস্বরূপ, উচ্চ বিদ্যালয়ে আমি অ্যানাটমি বা শরীরবিদ্যায় ফেল করেছিলাম ৷ আমার সাথে যা ঘটেছিল শুধুমাত্র তার জন্যই আমি শরীর সম্পর্কে কিছু ভাবতে পারিনি ৷ একই জিনিস কলেজে ঘটেছে ৷ আমি একটি সাইকলজি (মনোবিদ্যা) ক্লাসে গেছিলাম যেখানে আমি শিশু নির্যাতন সম্পর্কে একটি ভিডিও দেখেছিলাম৷ কিন্তু কি হচ্ছে তা বোঝার আগেই, আমি ক্লাসে যাওয়াই বন্ধ করে দিয়েছিলাম ৷ আমি কলেজের প্রথম বছরে ফেল করে বাড়ি ফিরে এসেছিলাম। আমার অনুভূতিগুলোকে আটকে রাখা আর যে সকল পরিস্থিতিতে আমি অস্বস্তি বোধ করি, সেগুলোকে এড়িয়ে চলা আমার পক্ষে সহজতর বলে মনে হয় ৷ আমি জানি না আমি কখন কলেজে ফিরে যেতে পারবো, কারণ আমাকে অস্বস্তিকর বোধ করায় বা আমার নির্যাতনের কথা মনে করিয়ে দেয় এমন জিনিসগুলোকে এড়িয়ে যাওয়া নিয়ে আমার ভীষণ সমস্যা হয়। আমি সবসময় ভয়ে ভয়ে থাকি যে লোকজন আমার দিকে তাকিয়ে বলতে পারবেন যে আমি যৌন নির্যাতনের শিকার কারণ আমার নির্যাতনের বিষয়টি একটি প্রকাশ্য ঘটনা। আমি চিন্তিত যে আমার বন্ধুরা যখন ইন্টারনেটে কিছু দেখবে তখন তারা আমার ছবিও দেখতে পাবে, তাই আমি লজ্জা বোধ করে থতমত হয়ে যাই৷</em></p>
        <p><em>আমি অপমানিত এবং লজ্জিত কারণ আমার কাকার সাথে আমার জঘন্য কাজ করার ছবি রয়েছে ৷ আমি যেখানেই যাই সেখানেই আমার মনে হয় যে আমাকে নিয়ে সমালোচনা করা হচ্ছে। আমি কি এমন ধরনের ব্যক্তি যে এরকম কাজ করে? আমার সাথে কি কোনও সমস্যা হয়েছে? আমি কি একজন ঘৃণ্য এবং জঘণ্য মানুষ ?</em></p>
        <p><em>আমার সাথে যা ঘটেছে তা কাউকে বলতে আমি লজ্জা বোধ করি, কারণ আমি ভয় পাই যে তারা আমাকে বিচার করবেন এবং এর জন্য আমাকেই দোষ দেবেন। আমি একটি ছোট শহরে থাকি আর আমার মনে হয় এখানে যদি একজন এই বিষয়ে জানে তবে সবাই জেনে যাবে। আমি শুধু সেই ভয়ে বেঁচে আছি যেদিন কেউ আমার সেই ভয়ঙ্কর ছবিগুলো দেখবে, সেদিন আমার গোপনীয় ঘটনা সবার সামনে চলে আসবে। মনে হচ্ছে আমার জীবন সেই দিনের জন্য আটকে গেছে আর আমি সময়ের অপেক্ষায় পাথর হয়ে গেছি। আমি জানি আমার সেই জঘন্য ছবিগুলো সময়ের সাথে আটকে গেছে আর সেগুলো চিরকাল সবাই দেখতে পাবে।</em></p>
        <p><em>আমি বহুকাল ধরে ভয়ানক দুঃস্বপ্ন দেখতাম ৷ আমি ঘেমে কেঁদে উঠে আমার মা-বাবার কাছে চলে যেতাম একটু স্বস্তি পাওয়ার জন্য ৷ আমি এখনও মাঝে মধ্যেই ফ্ল্যাশব্যাক দেখতে পাই। আমার কাকা আমার সাথে যা করেছে তার স্মৃতি হিসাবে এই চিন্তাভাবনাগুলো আমার মাথায় রয়েছে ৷ আমার হ্রদস্পন্দন দ্রুত হয়ে যাবে, আমি ঘেমে যাবো, তারপর একটি জোরালো ছবি আমার মাথায় আসবে আর আমি যে পরিবেশে আছি সেটাকে ছেড়ে আমি বেরিয়ে যেতে বাধ্য হবো ৷ আমি আমার কাকার গলার আওয়াজ এখনও আমার মনের মধ্যে শুনতে পাই যে বলছে, «বলোনা বলোনা বলোনা» 'এই সবের ছবি এখনও পর্যন্ত বাইরে ছড়িয়ে রয়েছে, এই বিষয়টি ভাবলে আর জানতে পারলেই তা সবকিছুকে আরও খারাপ করে দেয় ৷ মনে হচ্ছে আমি কখনই নির্যাতন থেকে পালাতে পারবো না ৷ যেহেতু আমি অনেক খারাপ স্বপ্ন দেখেছি, তাই অন্ধকারে আমার  ঘুমোতে কষ্ট হয়। দুঃস্বপ্ন থেকে আমাকে দূরে রাখবে, এই ভেবে আমি আলো জ্বালিয়ে রাখতে চাই৷ আমি ভয়ের সিনেমা দেখতে একেবারেই পছন্দ করি না আর কখনও কখনও অনেক দিন পর্যন্ত আমি দুঃস্বপ্ন দেখি৷</em></p>
        <p><em>কখনও কখনও আমি অযৌক্তিক ভয়ে থাকি যা আমাকে স্বাভাবিক কাজ করতে বাধা দেয় যা অন্য বাচ্চারা করতে পারে। আমার বন্ধু একবার আমাকে তার এবং তার কাকার সাথে একটি বিনোদন পার্কে যেতে বলেছিল। আমি আমার মাথা থেকে এটা বের করে ফেলতে পারিনি যে আমাকে নির্যাতন করা হবে ৷ শেষ পর্যন্ত আমি যেতেই পারলাম না ৷ আমার বন্ধুর কাকা আমার ছবি দেখেছেন কিনা আমি তাই ভাবতে থাকলাম৷ তিনি কি আমাকে চেনেন? আমি যা করেছি তিনি কি তা জানেন? এই কারণেই কি তিনি আমাকে বিনোদন পার্কে যাওয়ার আমন্ত্রণ জানিয়েছেন?</em></p>
        <p><em>আমার জন্য বিশ্বাস শব্দটা খুব কঠিন জিনিস আর প্রায়শই লোকজন আমাকে অস্বস্তিতে ফেলে দেয়। আমাকে একজন পরিচারিকার চাকরি ছেড়ে দিতে হয়েছিল কারণ সেখানে একজন সবসময় আমার দিকে তাকিয়ে থাকতো বলে আমার মনে হয়েছিল। আমি ভাবতেই থাকতাম, তিনি কি আমাকে চিনে ফেলেছেন? তিনি কি কোথাও আমার ছবি দেখেছেন? আমি সেখানে কাজ করতে অস্বস্তি বোধ করছিলাম ৷ লোকজনকে “না” বলতে আমার সমস্যা হয় কারণ আমি অল্প বয়সেই শিখেছি যে আমার সাথে যা ঘটছে তার উপর আমার কোনও নিয়ন্ত্রণ নেই ৷ আমি এটাতে বেটার হওয়ার চেষ্টা করছি কারণ আমি জানি যে “না” না বললে অন্য কেউ আমাকে আরও সহজে আঘাত করতে পারে। আমার কাকা যেভাবে ক্যামেরার সামনে যৌন ক্রিয়া করার জন্য আমাকে ঘুষ দিয়েছিলেন, তাতে আমার কারও কাছ থেকে উপহার নিতে সমস্যা হয়। আমি সবসময়ই মনে করি যে লোকজন আমাকে উপহার দিলে আমার কাছ থেকে অন্য কিছু আশা করবে। এতে বন্ধুবান্ধবের সাথে সম্পর্ক রাখা আমার পক্ষে কঠিন হয়ে ওঠে৷</em></p>
        <p><em>আমি চাই একদিন আমার সন্তান হোক তবে আমি কীভাবে তাকে নিরাপদ রাখবো তা ভাবতেই আমার ভীষণ ভয় লাগে। আমি কাকে বিশ্বাস করতে পারবো? তার শিক্ষককে? তার কোচকে? আমি জানি না আমি আমার সন্তানের কাছে থাকা কাউকে বিশ্বাস করতে পারবো কিনা। আর যদি আমার সন্তান আর তার বন্ধুরা ইন্টারনেটে আমার ছবিগুলো দেখতে পায় তবে কী হবে? আমি তাদেরকে কীভাবে জানাবো যে আমার সাথে কী ঘটেছিল?</em></p>
        <p><em>ভালোবাসা কী সে বিষয়ে আমি একেবারেই দিশাহারা ৷ আমার কাকা আমাকে বলেছিলেন যে তিনি আমাকে ভালোবাসেন আর আমি সেই ভালোবাসাই চেয়েছিলাম ৷ তবে আমি জানি যে তিনি আমার সাথে যা করেছিলেন তা ভালোবাসা নয় ৷ কিন্তু ভবিষ্যতে আমি কীভাবে বলবো যে এটা সত্যিকারের ভালোবাসা নাকি অন্য কোনও ব্যক্তি আমাকে শোষণ ও ব্যবহার করার চেষ্টা করছেন?</em></p>
        <p><em>সত্যিটা হল যে আমাকে প্রতিদিন আর প্রতি রাতে বিশ্বের কোথাও না কোথাও কেউ না কেউ শোষণ এবং ব্যবহার করেছে। আমার সাথে যে অপরাধ হচ্ছে তা কখনই শেষ হবে না তাই কীভাবে আমি এর থেকে বেরোতে পারবো? আমি যে লজ্জাজনক নির্যাতনের শিকার হয়েছি তা যখন চিরকালের জন্যই রয়েছে এবং জঘন্য লোকজনেরা তা ব্যবহার করে উপভোগ করছে, তখন আমি কীভাবে এর থেকে বেরোবো?</em></p>
        <p><em>আমার ছবির কারণে অন্য শিশুরাও হয়তো নির্যাতিত হবে এই ভেবেই আমি আতঙ্কিত। অন্য বাচ্চাদেরকে কি কেউ আমার ছবি দেখাবে, যেমন আমার কাকা আমাকে দেখিয়েছিলেন, তাদের এটা বোঝাতে যে তাদের কি করতে হবে? তারা কি আমাকে দেখবে আর ভাববে যে তাদের জন্যও এই একই কাজ করা ঠিক হবে? কিছু পীড়িত ব্যক্তি কি আমার ছবি দেখার পর অন্য কোনও ছোট মেয়ের সাথে এরকম কাজ করার ধারণা পাবে? এই সকল চিন্তাভাবনাই আমাকে দুঃখিত আর ভীত করে তোলে৷</em></p>
        <p><em>যা ঘটেছিল তার জন্য আমি বেশিরভাগ নিজেকেই দোষ দিই৷ আমি জানি আমি খুব ছোট ছিলাম কিন্তু তবুও কেন সব কিছু ভালো করে জানতাম না? কেন আমি আমার কাকাকে আটকাতে পারিনি? আমি যদি আটকাতে পারতাম তবে হয়তো বহু ছবি বেরিয়ে আসতো না যা আমি কখনই ফেরাতে পারবো না বা মুছে দিতে পারবো না৷ আমার এখন মনে হয় যে চিরকাল আমাকে এটা নিয়েই বাঁচতে হবে, আর এটা পুরোটাই আমার দোষ৷</em></p>
        <p><em>আমার মনে হয় যে আমি কোনও কিছুরই যোগ্য নই, আর একজন অসফল মানুষ ৷ অন্য লোকেদের দ্বারা বারবার ব্যবহার হওয়া ছাড়া আমি আর কী কাজ ভালো করে করতে পেরেছি? আমি এই কারণেই চাকরি পাইনি বা বিদ্যালয়ে পড়াশোনা করতে পারিনি ৷ আমি হতাশ হতে হতে নিজেই ক্লান্ত হয়ে পড়েছি ৷ আমি ইতোমধ্যেই আমার জীবনকালে যথেষ্ট হতাশাগ্রস্ত হয়েছি আর কোনও অসফলতা পেতে চাই না ৷ এটি আমার কাছে সমস্ত ভয়ানক অনুভূতি এবং নির্যাতনের ও শোষণের লজ্জা+A276কে ফিরিয়ে নিয়ে আসে৷</em></p>
        <p><em>আমি কখনও কখনও খুব বেশি পরিমাণে মদ্যপান করে সবকিছুকে ভুলে যাওয়ার চেষ্টা করে আমার অনুভূতিগুলোর সাথে মোকাবেলা করি। আমি জানি এটা ভালো নয় তবে আমার অপমান এবং রাগের অনুভূতি সব সময়ই আমার সাথে থাকে আর মাঝে মধ্যে সেগুলোকে কিছুক্ষণের জন্য আমার থেকে দূরে সরিয়ে দেওয়ার জন্য একটা উপায়ের দরকার হয়।</em></p>
        <p><em>আমার মনে হয় সবসময়ই আমাকে দুরকম জীবন যাপন করে নিজের পরিচয় লুকিয়ে বাঁচতে হয়েছে৷ আমার কাকা আমার সাথে যা করছিলেন সে সম্পর্কে আমাকে প্রথমে মিথ্যা কথা বলতে হয়েছিল৷ তারপর আমাকে এমন আচরণ করতে হয়েছিল যেন এই ঘটনা ঘটেইনি, কারণ এটি খুব লজ্জাজনক বিষয় ছিল। এখন আমি জানি যে সবসময় ইন্টারনেটে অন্য নির্যাতনকারীরা «ছোট আমাকে» দেখছেন৷ আমি সেখানে থাকতে চাইনি তবে আমাকে থাকতে হয়েছে ৷ আমার ইচ্ছে হয় আমি যদি সেই সময়ে ফিরে যেতে পারতাম আর আমার কাকাকে সেই সকল ছবি তুলতে আটকাতে পারতাম, কিন্তু আমি তা করতে পারছি না৷</em></p>
        <p><em>যদিও আমি ভয় পাচ্ছি যে আমাকে আবার নির্যাতন করা হবে বা আঘাত করা হবে কারণ আমি এই শিকার হওয়া সম্পর্কিত বিষয়টির বিবৃতি দিচ্ছি, আমি চাই যে আদালত এবং বিচারক আমার সম্পর্কে, আমি কী কষ্ট পেয়েছি সে সম্পর্কে এবং আমার জীবন কেমন সে সম্পর্কে জানুক। আমার সাথে যে ঘটনা ঘটেছিল তা আমার থেকে দূর হয়ে যায়নি৷ এটা কখনই দূর হবে না৷ আমি চাইল্ড পর্নোগ্রাফির জন্য সত্যিকারেই শিকার হয়েছি এবং প্রতিদিন আর যেখানেই আমি যাই সেখানেই এটি আমার উপর প্রভাব ফেলে।</em></p>
    </div>
</div>
<div class="row" style="margin-top: 5em;">
    <div class="col-xs-6">
        <a href="modules" class="btn btn-success">সমস্ত মডিউল</a>
    </div>
    <div class="col-xs-6 text-right">
        <a href="../module/empathy" class="btn btn-success">পূর্ববর্তী অনলাইন মডিউল</a>
        <span> </span>
        <a href="../module/medical-treatment-options" class="btn btn-success">পরবর্তী অনলাইন মডিউল</a>
    </div>
</div>
<!--kg-card-end: html-->