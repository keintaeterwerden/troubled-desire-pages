<!--kg-card-begin: html-->
    
<h1>যৌন আকর্ষণের উৎপত্তি</h1>
<div>
    
<div class="ce_text block">

        
  
    <p>বর্তমান অভিজ্ঞতামূলক এবং ক্লিনিকাল জ্ঞান অনুসারে, যৌন পছন্দ তৈরি হওয়ার জন্য কোনও চূড়ান্ত ইটিওলজিকাল বা কারণমূলক তত্ত্ব নেই। শুধুমাত্র একটি বহুমাত্রিক দৃষ্টিভঙ্গিই আমাদেরকে সম্ভাব্য কারণগুলো বুঝতে সাহায্য করতে পারে যে কেন একজন ব্যক্তির মধ্যে একটি নির্দিষ্ট যৌন পছন্দ দেখা যায়।</p>
    <p> জৈবিক কারণগুলোর মধ্যে রয়েছে জিনগত প্রভাব, সময়ের পূর্বে জন্ম, দুটির মধ্যে একটি হাত ব্যবহার করার প্রবণতা এবং স্নায়বিক কাঠামো কিন্তু এটি এর মধ্যেই সীমাবদ্ধ নয়। মনস্তাত্ত্বিক কারণ বলতে মেজাজ, উদ্বেগ, আত্মবিশ্বাস, অপরিপূর্ণতা, অভ্যাস, যেমন মোকাবেলা করার ক্ষমতার মতো বৈশিষ্ট্যগুলোকে বোঝায়। সামাজিক কারণগুলোর মধ্যে রয়েছে  শৈশবের অনন্য অভিজ্ঞতা, দুর্ব্যবহার, সহবয়সীদের সাথে মেলামেশা, সামাজিক শ্রেণী এবং শিক্ষা।</p>
    <p>ক্লিনিকাল অভিজ্ঞতা এবং গবেষণামূলক তথ্য বলে যে বয়স এবং লিঙ্গের প্রতি যৌন পছন্দ, যৌন বিকাশের অংশ হিসাবে অল্প বয়সেই প্রকাশ পায় এবং এই প্রয়োজনীয় বৈশিষ্ট্যগুলো একজনের সারা জীবন ধরে বহাল থাকে।</p>
    <p>যৌন পছন্দ কেউ বেছে নিতে পারেনা ৷ এটি ঠিক আঙ্গুলের ছাপের মত আলাদা হয়; প্রতিটিই অনন্য তবে একে  অন্যের চেয়ে ভালো বা খারাপ  নয়।</p>
    <p>তবে, আমরা  নির্দিষ্ট একটি যৌন পছন্দ থাকাকে ব্যক্তিগত অর্থে যা বোঝাই তা একটি আলাদা বিষয়। এই দৃষ্টিভঙ্গিটি আমাদের সামাজিক সাংস্কৃতিক পরিবেশ, ইতিহাস, ধর্ম, অনন্য জীবনের অভিজ্ঞতা ইত্যাদি দ্বারা নির্ধারিত হয়।</p>
    <p>সংক্ষেপে বলা যায়, আমরা এখনও পর্যন্ত জানি না কেন কারো একটি নির্দিষ্ট যৌন পছন্দ থাকে। তবে, যদিও আমরা আমাদের যৌন পছন্দ নির্ধারণ করার জন্য দায়ী নই,  আমরা আমাদের আচরণের জন্য দায়ী।</p>
    <h4>খারাপ খবরটি হলো: আমাদের পছন্দ পরিবর্তন করার সম্ভাবনা নেই৷</h4>
    <h4>সুখবরটি হলো: আমরা নিজেদের জন্য এটির মানে পরিবর্তন করতে পারবো৷</h4>  
  
  

</div>

<div class="ce_text block">

    <h3>আর আপনি?</h3>
      
  
      <ul>
          <li>আপনি কি কখনও নিজেকে জিজ্ঞাসা করেছেন যে আপনার মস্তিষ্কের গঠন অন্য লোকজনের থেকে আলাদা কিনা?</li>
          <li>আপনি কি কখনও ভেবে দেখেছেন যে আপনি বংশগতকারণে আপনার যৌন পছন্দের প্রতি সংবেদনশীল হয়েছেন কিনা?</li>
          <li>আপনি কি কখনও ভেবে দেখেছেন যে আপনার মধ্যে থাকা কিছু ব্যক্তিত্বের লক্ষণ বা মনোভাব অন্যদের থেকে আলাদা কিনা?</li>
          <li>আপনি কি কখনও নিজেকে জিজ্ঞাসা করেছেন যে আপনি এমন কিছু আচরণ বা অভ্যাস দেখিয়েছিলেন কিনা যা আপনাকে ছোটবেলায় অন্যদের থেকে আলাদা করেছিল? আপনি কি কখনো শিশু বা কিশোর/কিশোরী হিসাবে সহিংসতার সম্মুখীন হয়েছেন (শারীরিক, যৌন বা মানসিক) ?</li>
          <li>আপনি কি কখনও প্রশ্ন করেছেন যে আপনার শৈশবকাল স্বাভাবিক ছিল কিনা? </li>
          <li>আর আপনার শিক্ষাব্যবস্থা স্বাভাবিক ছিল কিনা?</li>
</ul>  
  
  

</div>

</div>
<div class="row" style="margin-top: 5em;">
    <div class="col-xs-6">
        <a href="../modules" class="btn btn-success">সমস্ত মডিউল</a>
    </div>
    <div class="col-xs-6 text-right">
        <a href="../module/rose-tinted-glasses" class="btn btn-success">পূর্ববর্তী অনলাইন মডিউল</a>
                            <span> </span>
                            <a href="../module/acceptance" class="btn btn-success">পরবর্তী অনলাইন মডিউল</a>
            </div>
</div>    
      <!--kg-card-end: html-->