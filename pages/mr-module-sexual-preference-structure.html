<!--kg-card-begin: html-->
    
          <h1>लैंगिक निवडीबाबतची जडण-घडण</h1>
<div>
    
<div class="ce_text block">

        
  
      <p>या सत्रामध्ये आपण आपल्या लैंगिक जडणघडणी बद्दल आणि निवडीबद्दल जाणून घेणार आहोत. या आधी "मला वाटते" (माझ्या भावना आणि विचार) या सत्रामध्ये आपल्या लैंगिक जडणघडणीबद्दल अनेक गोष्टी सविस्तररित्या समजून घेतलेल्या आहेत. आपण हे समजून घेतले आहे की आपल्या बाह्य वर्तनापेक्षा हस्तमैथुन करत असताना आपल्या मनात ज्या कल्पना येतात किंवा जी दिवास्वप्ने आपण बघतो त्यांच्याच आधारे आपण आपली लैंगिक निवड किंवा जडण घडण निश्चितपणे जाणून घेऊ शकतो. म्हणूनच एक गोष्ट नेहमीच लक्षात ठेवायला हवी की आपल्या लैंगिक निवडीबद्दलची वैशिठ्ये ही आपल्या लैंगिक कल्पनांमधूनच आकाराला येत असतात पण आपल्या बाहेरून दिसणाऱ्या वर्तनामधून ती स्पष्टपणे उघड होत नाहीत.</p>
<p>आपल्या लैंगिक आवडी-निवडीचे तीन अक्ष (आस) असतात:</p>
<p style="padding-left: 30px;">1. कोणत्या लिंगाची व्यक्ती तुम्हाला लैंगिक जोडीदार म्हणून आवडते?: म्हणजे पुरुष, स्त्रि किंवा दोन्हीपैकी कोणीही लैंगिक जोडीदार म्हणून निवड असणे (समलिंगी विरूद्धलिंगी किंवा दोन्ही प्रकारच्या व्यक्तिंबद्दलचे आकर्षण).</p>
<p style="padding-left: 30px;">2. लैंगिक जोडीदाराची शरीरयष्टी: माणसाच्या शारिरीक वाढीचा विचार केल्यास व्यक्तीला विशिष्ठ वयातील वाढ असलेल्या शरीराबद्दल लैंगिक आकर्षण वाटते. (उदा.लहान मुलांमुलींचे शरीर-नुकत्याच वयात येऊ लागलेल्या मुलांमुलींचे शरीर आणि वयात येणे पुरे झालेले युवक-युवती आणि प्रौढ) किंवा एकापेक्षा अधिक टप्प्यांवरील कुडीबद्दल/अंगकाठीबद्दल आकर्षण वाटणे. याठिकाणी आपण शरीराच्या वाढीच्या दृष्टीने लैंगिक आकर्षण वाटणाऱ्या लोकांचे दोन गट करू शकतो जसे; एक म्हणजे असे लोक ज्यांना <strong>केवळ</strong> लहान मुलामुलींच्या शरीराबद्दलच लैंगिक आकर्षण वाटते. दुसरा असा एक गट असतो ज्यांना वाढीच्या वयातील तिन्ही टप्प्यातील शरीराबद्दल लैंगिक आकर्षण वाटते, म्हणजे अगदी लहान मुले, नुकतीच वयात येत असलेली मुलेमुली आणि ज्यांच्या शरीराची पूर्ण वाढ झालेली आहे अश्या प्रौढव्यक्तीचे शरीर. म्हणजेच हा दुसरा गट केवळ लहान मुलामुलींच्या शरीराकडे लैंगिकरित्या आकर्षित होत नाही तर या लोकांना <strong>कोणत्याही</strong> वाढीचे शरीर लैंगिकरित्या आकर्षित करू शकते.</p>
<p style="padding-left: 30px;">3. लैंगिक कल: यामध्ये लैंगिक जोडीदाराच्या संदर्भातील कुठल्या विशेष शारीरिक बाबींकडे तुमचा कल आहे हे ठरते, उदा. लैंगिक जोडिदाराच्या त्वचेचा आणि केसांचा रंग, इत्यादी गोष्टी. यामध्ये इतर गोष्टीसुद्धा येतात, उदा: कोणत्या लैंगिक क्रिया जास्त करून आवडतात, जसे की मुखमैथुन, गुदमैथुन किंवा योनी-लिंग सम्बन्ध. या आसावर आणखी एका गोष्टीचा समावेश केला जातो. ज्यामध्ये व्यक्तीला लैंगिक उत्तेजना येण्यासाठी वस्तूंचे आकर्षण वाटत असते, उदा., मोजे, बूट किंवा चामडे किंवा डायपर्स अशा वस्तुंशी असतो. कधीकधी जननेंद्रिये सोडून शरीराचे इतर भाग, उदाहरणार्थ पावलं किंवा केस यांचेबद्द्ल लैंगिक आकर्षण वाटत असते. याशिवाय तिसऱ्या आसावर लैंगिक आंतरक्रिया कशा घडतात याचाही विचार केला जातो, उदाहरणार्थ चारचौघांमध्ये स्वतःच्या गुप्तांगाचे/शरीराचे प्रदर्शन करणे किंवा इतर लोक लैंगिक संबंध करत असताना त्यांच्या नकळत त्यांचे निरीक्षण करणे इत्यादी.</p>
<p>वरील तीन अक्षांचा (आसांचा) एकत्रितपणे विचार केल्यास आपल्याला असे दिसून येते की मानवी लैंगिक वर्तनाची अगणित अशी समीकरणे तयार होऊ शकतात. प्रत्येक व्यक्तीची स्वतःची अशी एक लैंगिक आवडी-निवडींची जडणघडण असते ज्याची तुलना केवळ प्रत्येकाच्या हाताच्या अद्वितीय ठशांबरोबरच केली जाऊ शकते. अशाप्रकारे प्रत्येक व्यक्तीची स्वतःची विशिष्ट अशी लैंगिक जडणघडण पौगंडावस्थेमध्ये विकसित होऊ लागते आणि पुढे मग आयुष्यभर स्थिर स्वरूपात टिकून राहते.</p>
<p>वरील वर्णनाप्रमाणे तुमच्या व्यक्तिमत्वात देखील असे एक वैयक्तिक योग्य समीकरण तयार झालेले असेल ज्यामुळे तुम्हाला अतिशय उच्च प्रकारचा आणि जास्त लैंगिक आनंद मिळत असेल. मात्र याचा अर्थ असा नाही की आपल्याला वाटणाऱ्या प्रत्येक इच्छेनुसार आपण वागू शकतो. आपल्या मनातील प्रत्येक कल्पनेप्रमाणे किंवा इच्छेप्रमाणे लैंगिक आंतरक्रिया करून आपण दुसऱ्या व्यक्तीला आणि स्वतःला सुद्धा धोकादायक परिस्थितीमध्ये ढकलू शकत नाही. प्रत्येक वेळी मनाप्रमाणे लैंगिक समाधान मिळवण्यासाठी योग्य परिस्थिती नसते किंवा तसे करणे गैर असणे ही कारणे आपण लक्षात घ्यायला हवीत.</p>  
  
  

</div>

<h3 class="ce_headline">
  लैंगिक इच्छांची रंगीन दुनिया - तीन उदाहरणे</h3>

<div class="ce_text block">

            <h4>उदाहरण 1</h4>
      
  
      <p>विशाल एक 17 वर्षांचा मुलगा आहे आणि तो लवकरच त्याची अकरावीची परीक्षा देणार आहे. तू दिवसातून दोनदा हस्तमैथुन करतो. तो हस्तमैथुन करत असताना चार ते दहा वर्षांच्या मुलींबरोबर (अजून वयामध्ये न आलेल्या लहान मुली) गुद मैथुन करत असल्याच्या कल्पना नेहमीच मनामध्ये रंगवतो ज्यामुळे त्याला खूपच लैंगिक उत्तेजना येते. तो नेहमी अशी कल्पना करतो ज्यामध्ये एक छोटीशी, अंगाने बारीक, कुरळ्या केसांची गुलाबी गोबऱ्या गालांची आणि फुलाफुलांचा ड्रेस घातलेली मुलगी त्याच्याबरोबर आहे. अशी मुलगी त्याच्या कल्पनेत आली की त्याला खूपच जास्त प्रमाणात लैंगिक आनंद मिळतो. काही वेळेला तो लैंगिक चित्रफिती/सेक्स व्हिडिओज पण बघतो. अशा पोर्नोग्राफीच्या व्हिडिओमध्ये कधीकधी एक पुरुष अगदी छोटीशी छाती असलेल्या, आणि जननेंद्रियावरील सर्व केस काढून टाकलेल्या स्त्री बरोबर योनीलिंगसंभोग किंवा गुदमैथुन करत असलेले सीन पाहतो. अनेकदा व्हिडिओ मधली स्त्री शाळेच्या युनिफॉर्ममध्ये पण असते. वर वर जरी तो असे विडिओ बघत असला तरी मनामध्ये मात्र त्याच्या आवडत्या लहान मुलिंबरोबरच्या कल्पना चित्रांमध्ये तो गुंग होऊन जातो. विशालला एक सोळा वर्षांची मैत्रीण पण आहे, तिच्याबरोबर असतांना त्याला खूप छान वाटतं कारण त्याला वाटतं इतर वर्ग मित्रांप्रमाणे आपण पण “नॉर्मल” आहोत. तिच्याबरोबर सुद्धा त्याला गुद मैथुन किंवा मागून सेक्स करायला आवडतो जेणेकरून सेक्स करत असताना तिची छाती त्याला दिसणार नाही. स्वतःच्या मैत्रिणीबरोबर असा हा सेक्स करत असताना सुद्धा मनामध्ये मात्र तो अशी कल्पना करतो की त्याचे लिंग त्यांनी एका लहान मुलीच्या गुदामध्ये किंवा योनीमध्ये घातले आहे.</p>  
  
  

</div>

<div class="ce_text block">

            <h4>उदाहरण 2</h4>
      
  
      <p>प्रकाश एक 43 वर्षांचा वकील आहे. बारा वर्षाचा असल्यापासून तो हस्तमैथुन करतो. तेव्हापासूनच त्याला गुडघ्यापर्यंत मोजे घातलेल्या मोठ्या बायका किंवा 11 ते 15 वर्षांच्या नुकत्याच वयात आलेल्या मुली कल्पनेमध्ये आणल्या की लैंगिक उत्तेजना येते. तेव्हापासून त्याला अधून-मधून नवीन, किंवा मुलिंनी आणि स्त्रियांनी वापरलेले जुने मोजे इंटरनेटवरून विकत घेण्याची सवय लागलेली आहे. अशा मोज्यांचा वास घेत घेत तो हस्तमैथुन करतो. अजूनही त्याच्या मनातल्या पूर्वीच्या कल्पना तशाच टिकून आहेत. तो रोजच्या रोज हस्तमैथुन करतो, आणि स्वतःची मनोराज्ये रंगवणे हे तो व्हिडिओपेक्षा जास्त पसंत करतो. जे व्हिडिओ तो बघतो त्यामध्ये मात्र गुडघ्यापर्यंत मोजे घातलेल्या मोठ्या बायकाच सेक्स करत असतात कारण त्याला माहित आहे की 18 वर्षांखालील मुलींचे पोर्नोग्राफीचे/लैंगिक व्हिडिओ बघणे हा कायद्याने गुन्हा आहे. असे व्हिडिओ बघत बघत मात्र मनामध्ये पूर्वीच्या कल्पना रंगवत तो हस्तमैथुन करतो. आतापर्यंत त्याचे कोणाशी लग्न जुळलेले नाही कारण त्याला अशी भीती वाटते की त्यांनी निवडलेल्या स्त्रीला जर त्याची लहान मुलीं बद्दलची लैंगिक आवड कळली तर ती त्याला नकार देईल.</p>
<p>&nbsp;</p>  
  
  

</div>

<div class="ce_text block">

            <h4>उदाहरण 3</h4>
      
  
      <p>कुणाल 30 वर्षांचा युवक आहे आणि तो बांधकामावर काम करतो. तो नेहमी अशी कल्पना करतो कि प्रौढ पुरुष त्याचे लिंग तोंडात घेऊन त्याला लैंगिक सुख देत आहेत आणि इतर काही लोक हे सगळं बघत आहेत. अशा इतरही काही कल्पना त्याच्या मनामध्ये येतात पण प्रत्येक वेळेला त्याला दुसरा पुरुष मुखमैथुन करून लैंगिक सुख देत असतो. आठवड्यातून दोनदा तो वरील कल्पना मनामध्ये रंगवून हस्तमैथुन करतो. कुणालचे दुसऱ्या एका पस्तीस वर्षांच्या पुरुषाबरोबर प्रेमसंबंध आहेत. दोघांनाही एकमेकांच्या लैंगिक निवडीच्यांबद्दल माहिती आहे आणि ते त्यांना मान्यही आहे. खरेतर कुणालच्या मित्राला गुद मैथुन करण्यात जास्त आनंद वाटतो तरीपण कुणालला लैंगिक उत्तेजना यावी आणि त्याला आनंद वाटावा म्हणून तो कुणाल बरोबर मुखमैथुन करण्यासाठी नेहमीच तयार असतो. कुणालला त्याच्या मनातल्या कल्पना खऱ्या आयुष्यात अनुभवता याव्यात म्हणून ते कधी कधी ग्रुप सेक्स मध्येही सामील होतात. दोघांनाही एकमेकांच्या लैंगिक आवडीनिवडीची जाणीव असल्यामुळे आणि ते मान्यही असल्यामुळे आता भविष्यात देखील ते एकत्र जीवन व्यतीत करण्याच्या दृष्टीने पावले उचलत आहेत.</p>
<p>&nbsp;</p>  
  
  

</div>

<h3 class="ce_headline">
  चला, आता आपण जरा तुमच्याबद्दल बोलूया-</h3>

<div class="ce_text block">

            <h4>:लैंगिक जोडीदाराच्या लिंगा बद्दलची निवड (पुरुष, स्त्रिया किंवा दोघेही) -</h4>
      
  
      <p>जेव्हा तुम्ही स्वतःला लैंगिक उत्तेजना येण्यासाठी प्रयत्न करता तेव्हा तुमच्या मनामध्ये लैंगिक जोडीदार म्हणून कोण असते? एक स्त्री असते, पुरुष असतो की कधी पुरुष तर कधी स्त्रि असते?</p>  
  
  

</div>

<div class="ce_text block">

            <h4>शरीराच्या वाढ आणि विकासाप्रमाणे लैंगिक निवड ( अजून वयात न आलेली छोटी मुले व मुली,  नुकतीच वयात येत असलेली मुले व मुली किंवा दोन्हीही)-</h4>
      
  
      <p>जेव्हा तुम्ही स्वतःला लैंगिक उत्तेजना येण्यासाठी प्रयत्न करत असता तेव्हा वाढीच्या कोणत्या टप्प्यातील शरीराबद्दल तुम्हाला सगळ्यात जास्त लैंगिक आकर्षण वाटते? तुम्हाला आकर्षित करणारे हे शरीर ठराविक विशिष्ट वाढीचे शरीर असते की वाढीच्या वेगवेगळ्या टप्प्यातील शरीरांचे तुम्हाला वेगवेगळ्या वेळी लैंगिक आकर्षण वाटत असते? आपल्या कल्पना न बदलता तुमच्या मनात सहसा येणारी शरीरयष्टी किंवा वय कोणते?</p>  
  
  

</div>

<div class="ce_text block">

            <h4>लैंगिक कल (विशिष्ट अशा गोष्टी ज्या तुमच्या लैंगिक आनंदासाठी अत्यावश्यक आहेत जसे की सेक्स करण्याची पद्धत, जोडीदारातल्या खास आवडणाऱ्या गोष्टी)</h4>
      
  
      <p>जेव्हा तुम्ही स्वतःला लैंगिक उत्तेजना येण्यासाठी प्रयत्न करत असता तेव्हा खास करून कोणत्या लकबी, हालचाली, अवस्था, वैशिष्ट्ये, वस्तू किंवा विशिष्ट परिस्थिती तुम्हाला लैंगिक दृष्ट्या उत्तेजित करतात? ह्या तपशीलांविषयी कल्पना करणे हे तुमच्या उत्तेजना येण्यासाठी अगदीच जरुरीचे असते का? की या सगळ्या तपशीलांशिवायसुद्धा तुम्हाला लैंगिक उत्तेजना येऊ शकते?</p>  
  
  

</div>

</div>
<div class="row" style="margin-top: 5em;">
    <div class="col-xs-6">
        <a href="../modules"class="btn btn-success">सर्व घटक</a>
    </div>
    <div class="col-xs-6 text-right">
                            <span> </span>
            <a href="../module/problematic-sexual-behaviours" class="btn btn-success">पुढील ऑनलाईन घटक </a>
            </div>
</div>    
      <!--kg-card-end: html-->