<!--kg-card-begin: html-->
    
          
<h1 class="ce_headline first"> அடிக்கடி கேட்கப்படும் கேள்விகள்</h1>

<div class="ce_text block">

    <h3>ஐயமும் தீர்வும் வீடியோக்கள்</h3>
      
  
      <p><a href="https://www.youtube.com/watch?v=L2DX1nCL3tI&amp;list=PL9LYOKLHVnEpIdrNa354JbUcpPNP-KyfK" target="_blank" rel="noopener">Medical doctors and clinical psychologists of "Prevention Project Dunkelfeld" (https://www.dont-offend.org/) answer "Frequently Asked Questions".</a></p>  
  
  

</div>

<div class="ce_text block">

    <h3>பீடோஃபிலியா என்றால் என்ன? ஹெபேபிலியா என்றால் என்ன?</h3>
      
  
    <p>பீடோஃபிலியா என்னும் சொல், உடல்சார்ந்த வளர்ச்சி அடிப்படையில், இன்னமும் பருவமடையாத, பருவமடைவதற்கு முந்தைய கட்டத்திலிருக்கும் இளஞ்சிறார்கள் மீதான பாலியல் நாட்டத்தைக் குறிக்கும் சொல்லாகும். அதாவது அவர்களுக்கு அந்தரங்க மற்றும்/அல்லது அக்குள் முடி இல்லாதிருத்தல், பெண்குறி சிறியதாக இருத்தல், ஆண்குறி சிறியதாக இருத்தல் அல்லது மார்பக வளர்ச்சி இல்லாதிருத்தல் அல்லது குறைவான அளவில் இருத்தல், பொதுவாக இவர்கள் 11 வயதுக்குற்பட்டவர்கள் ஆவர். பீடோஃபிலியா ஆர்வமுள்ள நபர்கள் சிறுமிகள்` மற்றும்/அல்லது சிறுவர்களின்` உடல்களால் பாலுணர்வு ரீதியாக ஈர்க்கப்படலாம்.</p>
    <p>ஹெபேபிலியா உள்ள நபர்கள், பருவமடைவதற்கான தொடக்க அறிகுறிகளைக் காட்டும் உடல் வளர்ச்சியுள்ள குழந்தைகளிடம் பாலியல் ரீதியாக ஈர்க்கப்படுவார்கள். (எ.கா. அந்தரங்க மற்றும்/அல்லது அக்குள் பகுதியில் முடி வளரஆரம்பித்தல், பெண்குறி வளர்ச்சியின் ஆரம்பக் கட்டத்தில் இருத்தல், ஆண்குறி வளர்ச்சியின் ஆரம்பக் கட்டத்தில் இருத்தல் அல்லது மார்பகம் வளர்வதற்கான ஆரம்பக் கட்டத்தில் இருத்தல்). பின்வரும் சுய-கண்காணிப்புகள் பீடோஃபிலியா/ஹெபேஃபிலியாவை குறிக்கலாம்:</p>
<ul>
    <li>பருவமடைவதற்கு முந்தைய பருவத்திலிருக்கும் மற்றும்/அல்லது பருவமடைவதற்கான ஆரம்பக் கட்டத்திலிருக்கும் குழந்தைகளை பார்க்கும் போது அல்லது அவர்களுடன் பழகும் போது பாலியல் ரீதியாக தூண்டுதல் ஏற்படுதல்</li>
    <li>பருவமடைவதற்கு முந்தைய பருவத்திலிருக்கும் மற்றும்/அல்லது பருவமடைவதற்கான ஆரம்பக் கட்டத்திலிருக்கும் உடல் வனப்பைக் கொண்டிருக்கும் இளஞ்சிறார்கள் தொடர்பான பாலுணர்வைத் தூண்டும் கற்பனைகள்</li>
    <li>ஆன்லைனில் கிடைக்கும் குழந்தைகள் பாலியல் வன்கொடுமைப் படங்களைப் பயன்படுத்துதல் (பொதுவாக "குழந்தைகள் ஆபாச உள்ளடக்கம்" என்று குறிப்பிடப்படுகிறது).</li>
    <li>குழந்தைகளின் முன்னிலையில் அல்லது குழந்தைகளுடன் பாலியல் செயல்களில் ஈடுபடுதல்.</li>
</ul>
<p>பீடோஃபிலியா மற்றும் ஹெபேஃபிலியா நாட்டமுடைய பலர் மருத்துவரீதியாக அதீத மனவேதனைக்கு ஆளாகிறார்கள். </p>
<p>பருவமடைவதற்கு முந்தைய பருவத்திலிருக்கும் மற்றும்/அல்லது பருவமடைந்த இளம் உடல் வனப்பை கொண்டிருக்கும் இளஞ்சிறார்களிடம் பாலியல்ரீதியான நாட்டமிருக்கும் காரணத்தாலேயே , அவர்கள் கட்டாயமாக குழந்தைகளிடம் பாலியல்ரீதியிலான தாக்குதல்களில் ஈடுபடுவதுஅல்லது  குழந்தைகள் பாலியல் வன்கொடுமைப் படங்களை (குழந்தைகள் ஆபாச உள்ளடக்கப் படங்கள் என்று அழைக்கப்படுவது) இணையத்தில் பார்ப்பார்கள் என்று அர்த்தமல்ல. ஆகையாலேயே பீடோஃபிலியா மற்றும் ஹெபேஃபிலியா வெளிப்பாடுகள், குழந்தைகள் பாலியல் வன்கொடுமையிலிருந்து குறிப்பிடத்தக்க வகையில் வேறுபடுத்தப்பட வேண்டும். குற்றவியல் சட்டத்தின் கீழ், "குழந்தை பாலியல் வன்கொடுமை" என்பது குழந்தைகள் உடனான/சம்பந்தப்பட்ட பாலியல் செயல்களை மட்டுமே குறிக்கிறது, அதேசமயம் பீடோஃபிலியா மற்றும் ஹெபேஃபிலியா ஆகியவை பருவமடைவதற்கு முந்தைய பருவத்திலிருக்கும் அல்லது பருவமடைந்த இளம் மைனர்களுடன் தொடர்புடைய பாலியல் தூண்டுதல் அல்லது கிளர்ச்சி உண்டாவதை விவரிக்கின்றன.
</p>  
  
  

</div>

<div class="ce_text block">

    <h3>நோய் கண்டறிதல் எவ்வாறு செய்யப்படுகிறது?</h3>
      
  
    <p>ஒரு விரிவான மருத்துவ நேர்காணலைத் தொடர்ந்து பீடோஃபிலியா அல்லது ஹெபேஃபிலியா நோயை கண்டறிய முடியும், இதில் பாலியல் அனுபவம் மற்றும் நடத்தை பற்றிய பலதரப்பட்ட தகவல்கள் சேகரிக்கப்படுகின்றன. இந்தச் செயல்பாட்டில் சேகரிக்கப்பட்ட தகவல்களுடன் கூடுதல் இணைப்பாக, உதாரணத்திற்கு, கூடுதல் கேள்வித்தாள்கள் மற்றும் சோதனை நடைமுறைகளும் வழங்கப்படலாம்.</p>
    <p>எனினும், டிரபுள்டு டிஸையர் மூலமாகச் செய்யப்படும் கேள்வித்தாள்கள் மற்றும் சோதனைகள் துணை நோயறிதல் செயல்முறைகளை மட்டுமே பிரதிநிதித்துவப்படுத்துகின்றன. மருத்துவ நேர்காணல் மூலமாக நோய் கண்டறியும் நம்பகத்தன்மைக்கான மாற்றாக இது இருக்க முடியாது.</p>
    <p>"பீடோஃபிலியா" நோய் கண்டறிதலைச் செய்ய, சர்வதேச அளவில் அங்கீகரிக்கப்பட்ட நோய் கண்டறியும் வழிகாட்டிகளால் நிறுவப்பட்ட சில அளவுகோல்கள் பூர்த்திச் செய்யப்பட வேண்டும். இங்கே, மிக முக்கியமான அளவுகோல் என்பது, பருவமடைவதற்கு முந்தைய பருவத்திலிருக்கும் குழந்தை/குழந்தைகளால் பாலியல் தூண்டல் பெறுவதாகும் மற்றும்/அல்லது ஆரம்பக் கட்டத்திலிருக்கும் இளம் பருவ உடல் வனப்பைக் கொண்டவர்களால் ஏற்படும் பாலியல் ரீதியாக தூண்டப்படும் தன்மையாகும்.</p>  
  
  

</div>

<div class="ce_text block">

    <h3>பீடோஃபிலியா அல்லது ஹெபேஃபிலியா நோய் கண்டறிதலை மேற்கொள்ள தகுதியானவர் யார்?</h3>
      
  
    <p>மருத்துவம் அல்லது உளவியலில் படிப்பை நிறைவுசெய்த நிபுணத்துவம் கொண்ட சிறப்புத் தகுதியுடைவர்களாலேயே நோய் கண்டறியும் மருத்துவப் பரிசோதனை செய்யப்படுகிறது. இன்னமும் பாலியல் சார்ந்த கோளாறுகள் சம்பந்தபட்ட மதிப்பீடோ சிகிச்சையோ அங்கீகரிக்கப்பட்ட பல்கலைக்கழகக் கல்வி மற்றும் மருத்துவ அல்லது உளவியல் பயிற்சியின் ஒரு பகுதியாக இல்லை. எனவே, பாலினவியலின் பல்வேறு தொழில்முறைச் சங்கங்களின் பார்வையில், பாலியல் மருத்துவம்/பாலியல் சிகிச்சையில் கூடுதல் திறன்கள் அவசியப்படுகிறது, </p>  
  
  

</div>

<div class="ce_text block">

    <h3>பீடோஃபிலிக் மற்றும் ஹெபேஃபிலிக் பாலியல் நாட்டத்திற்கான காரணங்கள் என்ன?</h3>
      
  
    <p>குழந்தைகள் மற்றும் இளம் விடலைப் பருவத்தினர் மீது வயதுவந்தவர்களுக்கு ஏற்படும் பாலியல் தூண்டுதலை விளக்க பாலியல் வல்லுநர்கள் பல காரணிகளை விவரிக்கின்றனர் (எ.கா. மூளையின் வளர்ச்சி; ஹார்மோன் மற்றும் நரம்பியக்கடத்தி தொடர்பான வளர்ச்சி; குழந்தைப்பருவத்தில் ஏற்படும் பிணைப்பு மற்றும் உறவுநிலை சார்ந்த அனுபவங்கள்; குழந்தைகள் பாலியல் வன்கொடுமை குறித்த தனிப்பட்ட வரலாறுகள்). ஒட்டுமொத்தமாக, பீடோஃபிலிக் அல்லது ஹெபேஃபிலிக்  பாலியல் நாட்டத்தின் எழுச்சி மற்றும் போக்கு பற்றிய தெளிவான விளக்கம் இன்னும் கண்டறியப்படவில்லை; எனவே மேலும் ஆராய்ச்சி அவசியமாகிறது என்பதுடன் தற்போதும் தொடர்ந்து கொண்டிருக்கிறது.</p>  
  
  

</div>

<div class="ce_text block">

    <h3>எத்தனை பேர் பீடோஃபிலிக் அல்லது ஹெபேஃபிலிக் நாட்டத்துடன் உள்ளனர்? அவர்களில் எத்தனை பேர் பெண்கள்?</h3>
      
  
    <p>கருத்துக்கணிப்புகளில், ஜெர்மனியில் உள்ள ஆண் பங்கேற்பாளர்கள் 3 முதல் 6 சதவிதனரும், சர்வதேச அளவில் ஆண் பங்கேற்பாளர்கள் 3 முதல் 9 சதவிதனரும், பருவமடைவதற்கு முந்தைய பருவத்திலிருக்கும் குழந்தைகளுடன் தொடர்புகொள்வது குறித்தான பாலியல் கற்பனைகளை அல்லது அவர்களுடன் தொடர்பைக் கொண்டிருந்ததாகக் குறிப்பிட்டுள்ளனர். இருப்பினும், இந்தத் தலைப்பில் பெரிய தொற்றுநோயியல் ஆய்வுகள் எதுவும் மேற்கொள்ளப்படாததால், மக்கள்தொகையில் எவ்வளவு அதிக சதவீதத்தினர் பீடோஃபிலிக் அல்லது ஹெபேஃபிலிக் பாலியல் நாட்டங்களைக் கொண்டவர்களாக உள்ளனர் என்பதைப் பற்றிய நம்பகமான தரவு எதுவும் இல்லை. தொடர்ந்து அறிவியல் ஆய்வுகள் மேற்கொள்ளப்பட்டு வருகின்றன.</p>
    <p>அனுபவத் தரவுகளின்படி - பாதிப்பானது - ஆண் மக்கள்தொகையில் 1% என கணக்கிடப்பட்டுள்ளது.</p>
    <p>தற்போதுள்ள தகவல்களின் அடிப்படையில், பீடோஃபிலிக் அல்லது ஹெபேஃபிலிக் பாலியல் நாட்டங்கள் உள்ள பெரும்பான்மையாகவர்கள் ஆண்களே.</p>
    <p>பீடோஃபிலியா நோயறிதலுக்காக அமைக்கப்பட்ட அளவுகோல்கள் சர்வதேச அளவில் அங்கீகரிக்கப்பட்ட நோய் கண்டறிதலுக்கான வழிகாட்டுதல்களை அடிப்படையாகக் கொண்டவையாகும். மிக முக்கியமான நோய் கண்டறியும் அளவுகோல் எதுவெனில் பருவமடைவதற்கு முந்தைய பருவத்திலிருக்கும் மற்றும்/அல்லது பருவமடைந்த இளம் உடலமைப்பைக் கொண்ட மைனர்கள் மீது வயதுவந்தோருக்கு வரும்  பாலியல் தூண்டுதலாகும்.</p>  
  
  

</div>

<div class="ce_text block">

    <h3>குழந்தைகளுக்கு எதிராக பாலியல் வன்கொடுமை குற்றங்களைப் புரியும் அனைத்து நபர்களும் பீடோ- மற்றும்/அல்லது ஹெபேபிலியா உள்ளவர்களா?</h3>
      
  
    <p>இல்லை. பீடோ- மற்றும்/அல்லது ஹெபேபிலியா நாட்டமிருந்து,, குழந்தைகள் பாலியல் வன்கொடுமையில் ஈடுபடும் நபர்களுக்கும், வயதுவந்தவர்களால் பாலியல் கிளர்ச்சி அனுபவித்து குழந்தைகள் பாலியல் வன்கொடுமையில் ஈடுபடும் நபர்களுக்கும் இடையே ஒரு வேறுபாடுண்டு. கடைசியாக கூறப்பட்டவர்கள் குழந்தைகளின் மேல் உள்ள பாலியல் நாட்டத்தால் தூண்டப்படுவதில்லை மற்றும் பெரும்பாலும் சூழலின் அடிப்படையிலேயே வன்கொடுமையில் இவர்கள் ஈடுபடுவார்கள்.</p>  
  
  

</div>

<div class="ce_text block">

    <h3>பீடோஃபிலிக் அல்லது ஹெபேஃபிலிக் பாலியல் நாட்டங்கள் உள்ள அனைவரும் குழந்தைகள் பாலியல் வன்கொடுமை குற்றங்களில் ஈடுபடுகிறார்களா?</h3>
      
  
    <p>இல்லை, நிச்சயமாக இல்லை.</p>  
  
  

</div>

<div class="ce_text block">

    <h3>குழந்தைகளின் ஆபாச உள்ளடக்கப் படங்களைப் பயன்படுத்துவதால் குழந்தைகள் மீதான பாலியல் வன்கொடுமைக்கான ஆசையை உடனடியாக அதிகரிக்க வழிவகுக்கிறதா?</h3>
      
  
    <p>தற்போதைய ஆராய்ச்சியின் நிலை, குழந்தைகள் பாலியல் வன்கொடுமையைத் தூண்டக்கூடிய பொருட்களைப் பயன்படுத்துவது என்பது குழந்தைகள் மற்றும்/அல்லது இளம் பருவத்தினருடன் நேரடியாக பாலியல் தொடர்பை அனுபவிக்கும் நாட்டத்தை எந்த அளவிற்கு வலுப்படுத்தக்கூடியது என்பதை உறுதியாக மதிப்பிட முடியாது. இருப்பினும், பயன்படுத்துவது மட்டுமே ஒரு கிரிமினல் குற்றமாகவும், குழந்தைகள் பாலியல் வன்கொடுமையின் தீவிரத்தை பிரதிநிதித்துவப்படுத்துவதாகவும் உள்ளதால்,  குழந்தைகள் பாலியல் வன்கொடுமை படங்களைப் பார்ப்பதைத் தவிர்ப்பது சிகிச்சையின் குறிக்கோளாகும்.</p>  
  
  

</div>

<div class="ce_text block">

    <h3>"ஹெல்ஃபெல்ட்" மற்றும் "டன்கெல்ஃபெல்ட்" என்ற ஜெர்மன் சொற்கள் எதைக் குறிக்கின்றன?</h3>
      
  
    <p>புகாரளித்தல், ஆரம்பக் கட்ட நடவடிக்கைகள், தண்டனை மேலும் இது போன்ற ஏதேனும் ஒரு வடிவத்தில் வெளிச்சத்துக்கு வந்த குற்றங்கள் நீதித்துறைக்குத் தெரிந்த குற்றங்கள் என்று குறிப்பிடப்படுகின்றன (ஜெர்மன்: ஹெல்ஃபெல்ட்). இருப்பினும், குழந்தைகள் மீது உண்மையில் இழைக்கப்படும் பாலியல்ரீதியிலான தாக்குதல்களில் பெரும்பாலானவை அது தொடர்பாகப் புகாரளிக்கப்படுவதில்லை, நீதித்துறை மற்றும் சட்ட அமலாக்கத் துறையால் பதிவு செய்யப்படுவதும் இல்லை, இதன் விளைவாகக் குற்றம் தொடர்பான எந்தப் புள்ளிவிவரத்திலும் பட்டியலிடப்படுவதில்லை. குற்றவியல் துறையில், இந்தப் பகுதி இருண்ட புலம் என்று குறிப்பிடப்படுகிறது (ஜெர்மன்: டன்கெல்ஃபெல்ட்) </p>  
  
  

</div>

<div class="ce_text block">

    <h3>சிகிச்சை வழங்குவது என்பது குற்றவாளிகளைப் பாதுகாப்பதற்கான ஒரு வழியாகத் தோன்றவில்லையா?</h3>
      
  
    <p>குழந்தைகள் மற்றும்/அல்லது இளம் விடலைப் பருவத்தினருக்கு எதிராக நடக்கும் பாலியல் குற்றங்களைத் தடுப்பதையும், குழந்தைகள் பாலியல் வன்கொடுமைப் படங்களைப் பார்ப்பதைத் தவிர்க்க வைப்பதையும் நோக்கமாகக் கொண்டு, பீடோஃபிலிக் அல்லது ஹெபேஃபிலிக் பாலியல் நாட்டம் கொண்ட நபர்கள், தங்கள் பிரச்சனையை உணர்ந்து உதவியை நாடும்போது சிகிச்சை வழங்கப்படுகிறது. இந்த முறையில் வருமுன் காத்து தடுக்கும் நெட்வொர்க் செயல்திட்டமாக “Kein Täter Werden”செயல்படுகிறது (பொருள்: குற்றத்தைச் செய்யாதீர்)" என்ற சிகிச்சை திட்டங்கள் குழந்தைகள் பாதிக்கப்படுவதற்கு முன்பே பிரச்சனையை நிவர்த்தி செய்வதன் மூலம் குழந்தைகள் மற்றும் இளம் விடலைப் பருவத்தினரின் பாதுகாப்பிற்கு தீவிரமாக பங்களிக்கின்றன, இதனால் குழந்தைகள் திரும்ப திரும்ப வன்கொடுமைக்கு ஆளாக்கப்படுவதைத் தடுக்கிறது மற்றும் அவர்கள் தொடர்ச்சியாக பாதிக்கப்படுவதற்கு எதிர்வினையாற்றுகிறது. டிரபுள்டு டிஸையர் என்பது ஓர் ஆன்லைன் கருவியாகும், இது சிகிச்சையளிப்பதற்கு மாற்று ஏற்பாடாக முடியாது, ஆனால் அது குழந்தைகள் மீது பாலியல் ரீதியான ஈர்ப்பு கொண்ட நபர்களுக்கு அவர்கள் அணுகக்கூடிய சுய சிகிச்சைக்கான அணுகுமுறையை வழங்குகிறது. </p>  
  
  

</div>

<div class="ce_text block">

    <h3>சிகிச்சை எவ்வாறு செயல்படுத்தப்படுகிறது?</h3>
      
  
    <p>சிகிச்சையானது பொதுவாக உளவியல் மற்றும் பாலினவியல் மற்றும் மருந்து சார்ந்த அணுகுமுறைகளை ஒருங்கிணைக்கிறது.<br> (மேலும்) புரிதலுடன் கூடிய நடைமுறை வாழ்க்கையில் சாத்தியமான சிகிச்சை முறைகளே பாலியல் குற்றங்களைத் தடுப்பதற்கு முக்கியமான தீர்வாக ஆராய்ச்சி அடையாளம் கண்டுள்ளது:</p>
<ul>
    <li>ஒருவரின் சொந்த நடத்தையை நிரந்தரமாக கட்டுப்படுத்த முடியும் என்னும் ஊக்கத்தை வலுப்படுத்துதல்</li>
    <li>உதவி விவரங்களை அதிகம் வழங்குதல்</li>
    <li>குழந்தைகள் பாலியல் வன்கொடுமை (செயல்சார்ந்த) மற்றும் குழந்தைகள் பாலியல் வன்கொடுமைப் படங்களைப் (இணையத்தில்) பார்ப்பது தொடர்பான ஆபத்துக் காரணிகளை குறைத்தல். உதாரணமாக: பொது மற்றும் பாலியல் சுய ஒழுங்குமுறைகளை நிர்வகித்தல், குழந்தைகள் பாலியல் வன்கொடுமை சாத்தியத்தை அதிகரிக்கும் வகையில் தன்னிடம் இருக்கும் மனப்பான்மையை ஒப்புக்கொள்ளுதல் மற்றும் விட்டொழித்தல்.</li>
    <li>ஒருவர் தனது சொந்த செயல்களுக்கு பொறுப்பேற்றல்</li>
    <li>சுய மதிப்பு சார்ந்த பிரச்சனைகளுக்கு தீர்வு காண முற்படுதல்</li>
    <li>உணர்ச்சிகள் மற்றும் பிரச்சனைகளை வெற்றிகரமாக சமாளிப்பதன் மூலம் பாலியல் தூண்டுதல்களைக் கட்டுப்படுத்தும் திறனைப் பெறுதல்</li>
    <li>பாலியல் உந்துதல்களைக் குறைப்பதற்கும், உணர்ச்சிகரமான வேட்கையை கட்டுப்படுத்தும் திறனை மேம்படுத்துவதற்கும் மற்றும் பிரச்சனைகளைச் சமாளிக்கும் வழிமுறைகளுக்கும் மருந்து உட்கொள்ளுதல். </li>
    <li>ஆபத்தான சூழ்நிலைகளை அங்கீகரித்தல் மற்றும் நிர்வகித்தல்</li>
    <li>பாலியல் குற்றங்கள் இல்லாத வாழ்கைக்கு சமூக மற்றும் அறிவாற்றல் சார்ந்த திறன்களை மேம்படுத்துதல். </li>
    <li>உறவுநிலை சார்ந்த திறன்களை மேம்படுத்துதல் (எ.கா. சமூக உறவுகளை உருவாக்குதல் அல்லது உறுதிப்படுத்துதல்; நெருக்கத்திற்கான திறனை வலுப்படுத்துதல்)</li>
    <li>எதிர்காலத்திற்கான தொலைநோக்கு மற்றும் வாய்ப்புகளை மேம்படுத்திக்கொள்ளுதல்</li>
    <li>முதலியன</li>
</ul>
<p>டிரபுள்டு டிஸையரின் ஆன்லைன் சிகிச்சை அணுகுமுறையானது பெர்லினில் உள்ள டன்கெல்ஃபெல்ட் வருமுன் காத்து தடுக்கும் திட்டத்தில் 10 ஆண்டுகளுக்கும் மேலாக சிகிச்சையளிக்கப்பட்ட அனுபவத்தை அடிப்படையாகக் கொண்டது மற்றும் மைனர்கள் மீது பாலியல் ஈர்ப்பை சுயமாக நிர்வகிப்பதற்கான அடிப்படையை வழங்குகிறது.</p>  
  
  

</div>

<div class="ce_text block">

    <h3>வெற்றிகரமாகச் சிகிச்சையளிக்கப்படுவதற்கான தேவைகள் யாவை?</h3>
      
  
    <p>சிகிச்சையளிக்கப்படும்போது, சிகிச்சையாளர்கள் மற்றும் பங்கேற்பாளர்கள் இருவரும் தங்களுக்கு நியமிக்கப்பட்ட பணிகளை சரியாகச் செயல்படுத்தும்போது வெற்றிகரமான சிகிச்சை சாத்தியமாகிறது.</p>
    <p>பங்கேற்பாளர்களின் தரப்பில், வெளிப்படைத்தன்மை, சீரான பங்கேற்பு மற்றும் முடிவுகளை எடுப்பதற்கான பொறுப்பை ஏற்றுக்கொள்ளுதல் ஆகியவை சிகிச்சையின் இலக்கை கணிசமாக கட்டுப்பாட்டில் வைக்கின்றன. குழந்தைகள் மீதான பாலியல் குற்றச் செயல்களைச் செய்யாமல் இருப்பதற்கும், குழந்தைகளின் பாலியல் வன்கொடுமைப் படங்களைப் பயன்படுத்துவதைத் தவிர்ப்பதற்கான ஊக்கமளித்தல் என்பதும் தேவை.</p>
<p>சிகிச்சையாளரின் தரப்பில், சிகிச்சை இலக்கை அடைதல் என்பது சிகிச்சையாளர் தனது சொந்தத் கல்விதகுதியின் உதவியால் பாலியல் சார்ந்த கோளாறுகளை மதிப்பிட்டு, சிகிச்சையளித்து, வழக்கமான மேற்பார்வையையும் செய்வதாகும்.</p>  
  
  

</div>

<div class="ce_text block">

    <h3>பீடோஃபிலிக் அல்லது ஹெபேஃபிலிக் பாலியல் நாட்டம் உள்ளவர்கள், குழந்தைகள் பாலியல் வன்கொடுமைப் பொருட்களைப் பயன்படுத்துவதை மாற்றாகக் கருதுகிறார்களா?</h3>
      
  
    <p>குழந்தைகள் பாலியல் வன்கொடுமைப் படங்களைப் பயன்படுத்துவது (குழந்தைகள் ஆபாச உள்ளடக்கப் படங்கள் என்று அழைக்கப்படுவது) குழந்தைகளுடன் நேரடியான உடல் தொடர்பு இல்லாமலேயே பாலியல் தேவைகளைப் பூர்த்தி செய்துக் கொள்வதற்கான வாய்ப்பை வழங்குகிறது. இருப்பினும், குழந்தைகள் பாலியல் வன்கொடுமைப் படங்களின் தயாரிப்பு மற்றும் விநியோகமானது பாலியல் வன்கொடுமையில் சித்தரிக்கப்பட்ட தனிநபர்களின் நம்பியிருக்கிறது என்ற உள்ளார்ந்த பிரச்சனை குறித்த விழிப்புணர்வு பெரும்பாலும் இல்லை. இதை அறிந்திருப்பதால், குழந்தைகள் பாலியல் வன்கொடுமைப் படங்களை வாடிக்கையாக பார்க்கும் சில நபர்கள் தங்கள் நடத்தையைப் பற்றி மோசமாக உணர்கிறார்கள்.</p>  
  
  

</div>

<div class="ce_text last block">

            <h3>Would patient confidentiality still be maintained in the event of a participant committing an act of sexual abuse?</h3>
      
  
      <p>The therapists are bound by professional confidentiality in relation to all currently reported and past cases of child sexual abuse they are made aware of during therapy. There is no mandatory reporting law in Germany. The violation of confidentiality is a legal offense. Patient confidentiality is a basis for the preventive approach of the project. In this way, therapeutic offers can also be made to individuals seeking help concerning their sexual attraction to children and who are unknown to the authorities, in order to prevent (further) offenses. &nbsp;</p>
<p>In other countries there are mandatory reporting laws. Even offences in the past can be or have to be reported to the authorities. These individuals who do have already offended will remain out of reach for therapy. From a preventive viewpoint, the legal situation in Germany (no mandatory reporting law) is therefore very beneficial.</p>
<p>In cases of acute danger to self or others, the welfare of the person or persons in danger is put first. In such cases, the therapist and the participant work together to develop strategies to terminate the acute danger.</p>  
  
  

</div>
    
      <!--kg-card-end: html-->