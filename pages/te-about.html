<!--kg-card-begin: html--><div class="ce_text first last block"><h1>పరిచయం</h1><figure class="image_container float_left" style="margin-right:25px;margin-bottom:25px;"><img src="https://bila.nz/images/u26.jpg" width="450" height="338" alt="" itemprop="image"></figure><p><em>Troubled Desire</em> చిన్నారులు, యుక్తవయస్సుకు ముందున్న దశలో ఉన్న చిన్నారుల పట్ల ఆకర్షణకు లోనవుతున్న వ్యక్తుల్లోని సమస్యాత్మక కోరికను తగ్గించేందుకు ఇంటర్నెట్ ఆధారిత స్వీయ-నిర్వహణ టూల్‌గా  ఇది వ్యవహరిస్తుంది. చిన్నారులపై లైంగిక వేధింపులు, చిన్నారుల లైంగి చిత్రాల దుర్వినియోగాన్ని నిరోధించడం మరియు పెడోఫీలిక్ అభిరుచులు ఉన్నవారు అనుభవించే బాధలను తగ్గించడమే దీని అంతిమ లక్ష్యం.</p><p>మానవ లైంగికత అనేక రకాల లైంగిక ప్రాధాన్యతల ఆధారంగా వర్గీకరించబడుతుంది. ప్రతి వ్యక్తికి నిర్దిష్ట శృంగార ప్రత్యేకతలు ఉంటాయి, అవి ముందుగా కల్పనలుగానూ,  కొన్నిసార్లు అవి ప్రవర్తనలుగా అభివృద్ధి కావాలనే కోరికగా మారతాయి. ఏ రకమైన లైంగిక ప్రాధాన్యత అయినా ముందుగా నిర్ణయించబడి ఉంటుంది. ఇది ఎంపిక కాదు; అతని లేదా ఆమె స్వంత లైంగిక ధోరణిని ఇతరులు ఎవరూ నిర్ణయించలేరు.</p><p>నిర్దిష్ట శృంగార ప్రేరేపణ నమూనాలు యుక్తవయస్సుకి ముందు దశ చిన్నారులు/లేదా యుక్తవయస్సులో ఉన్న యుక్తవయస్కుల శరీర వయస్సుకు లైంగిక ప్రాధాన్యతనిస్తాయి. జర్మనీ నుండి వచ్చిన సమాచారం ప్రకారం, ప్రపంచ ఆరోగ్య సంస్థచే "పెడోఫీలియా" అనే పేరుతో పిలిచే స్వభావం గల పురుషులు మొత్తం జనాభాలో దాదాపు ఒక శాతం మంది ఉన్నారని.. వీరంతా  ఈ రకమైన లైంగిక ప్రాధాన్యతతో ఉన్నట్లు తెలుస్తోంది. చిన్నారులపై లైంగిక ఆసక్తి ఫాంటసీ(ఊహ) స్థాయిలో ఉన్నంత వరకు ఎటువంటి హాని జరగదు.అయినప్పటికీ ఈ ఊహల వల్ల అది పిల్లలకి చాలా హాని కలిగించవచ్చు.</p><p>పెడోఫీల్ స్వభావం ఉన్నవారు సాధారణంగా సామాజిక బహిష్కరణకు గురవుతుంటారు. ఇలాంటి చర్య తీవ్రమైన వ్యక్తిగత బాధను కలిగిస్తుంది. నిరాశ, ఆందోళన, సామాజికంగా ఒంటరితనంగా ఉండటం వంటి లక్షణాలను కలిగిస్తుంది. నిజానికి ఇలాంటి లక్షణాలు తమ తప్పులను సరిదిదద్దుకునేందుకు ప్రేరణ సంభావ్యతను పెంచుతుంది.ఇది చిన్నారుల పట్ల లైంగిక దుర్వినియోగానికి పాల్పడేందుకు లేదా చిన్నారుల లైంగిక వేధింపు చిత్రాలను వినియోగం (చైల్డ్ పోర్నోగ్రఫీ) వంటి సమస్యాత్మక లైంగిక ప్రవర్తనలకు దారితీయవచ్చు.</p><p>సమస్యాత్మకమైన లైంగిక ప్రవర్తన కలిగించే ప్రేరేపణలను నిరోధించడానికి బాధిత వ్యక్తులకు సహాయపడటం చాలా ముఖ్యం. దీనివల్ల నేరాలు ఎప్పుడూ జరగకుండా చూసుకోవచ్చు. లైంగిక సమస్యల బాధతో సంబంధం ఉన్నవారిలో ఆ లక్షణాలను తగ్గించడానికి వ్యూహాలు, లైంగిక ఆసక్తులను ప్రదర్శించకుండా నియంత్రించే మార్గాలు ఉన్నాయి.</p><p>ఈ అవగాహన కారణంగానే జర్మన్ ప్రభుత్వం ఆరోగ్య సంరక్షణ వ్యవస్థలో పెడోఫీలిక్ ప్రవృత్తి ఉన్న వారి కోసం నివారణ సహాయాన్ని ఏకీకృతం చేసింది. జర్మనీలోని ప్రతి వ్యక్తిపై ఎలాంటి ఆర్థిక భారం లేకుండా, అతని లేదా ఆమె గుర్తింపును బహిర్గతం చేయకుండా చికిత్సకు అర్హులని ఆ ప్రభుత్వం ప్రకటించింది. </p><p>జర్మనీలో ఈ చికిత్సను వ్యక్తిగత సలహాతో చేయవచ్చు, ఎందుకంటే పెడోఫిలిక్ అభిరుచులు ఉన్నవారు, ఇప్పటికే మనస్తాపం చెందిన వారై ఉంటారు. వీరిపై చట్టపరమైన పరిణామాలు పడకుండా (డాక్టర్-రోగి గోప్యత) చేయడానికి చట్టం అనుమతిస్తుంది. అనేక ఇతర దేశాలలో తప్పనిసరి రిపోర్టింగ్ చేయాలనే చట్టాలు ఉన్నాయి, దీని వల్ల చాలా మంది వ్యక్తిగతంగా చికిత్సకు హాజరు కావడానికి ఇష్టపడరు. దీంతో రోగులతో వైద్యులు కలిసి పని చేయడం కష్టతరం చేస్తాయి.</p><p>మేము అంతర్జాతీయంగా చాలా మందిలో పిల్లల పట్ల సమస్యాత్మక లైంగిక ఆలోచనలు ఉన్నట్లు గుర్తించాము. అందుకే పిల్లలను రక్షించడంతో పాటు వారిపై లైంగిక ఆసక్తి ఉన్న వ్యక్తుల జీవిత నాణ్యతను మెరుగుపరచడానికి ఇంటర్నెట్ ఆధారిత స్వీయ- నిర్వహణ సాధనాన్ని అందిస్తున్నాము. దీని వల్ల  స్థానిక పరిస్థితి తప్పనిసరిగా రిపోర్టింగ్ చేయనవసరం లేదు. ఆలాంటి వారికి మేము ఆన్ లైన సేవ అందిస్తున్నాము ఈ సేవ పొందుతున్నట్లు ఎవరూ గుర్తించలేరు. పూర్తిగా గోప్యమైనది. అంతేకాదు ఎటువంటి ఛార్జీలు ఉండవు. సమస్యాత్మక లైంగిక ఆలోచనలున్నవారి నంచి పిల్లల భద్రత కల్పించడంతో పాటు లైంగిక నేర స్వభావాన్ని వదిలేయాలన్న పెడోఫిలిక్ అభిరుచులు ఉన్నవారు ఆరోగ్యకరమైన, సంతృప్తికరమైన జీవితాన్ని గడపడానికి సహాయం చేయడం ఈ సంస్థ లక్ష్యంగా పెట్టుకుంది.</p><p>మీరు చిన్నారుల పట్ల లైంగిక ప్రాధాన్యత కలిగిన వ్యక్తులకు సహాయం చేయడానికి సిద్ధంగా ఉండే ఆరోగ్య సంరక్షణ నిపుణులు అయినట్లయితే, (<a href="mailto:info@troubled-desire.com">info@troubled-desire.com</a>) ద్వారా మమ్మల్ని సంప్రదించడానికి సంకోచించకండి</p></div><!--kg-card-end: html-->