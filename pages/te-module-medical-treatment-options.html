<!--kg-card-begin: html--><h1>వైద్యపరమైన చికిత్స ఎంపికలు</h1><div><div class="ce_text block"><h3>వైద్యపరమైన చికిత్స ఎంపికలు</h3><p>లైంగిక ప్రేరణలను తగ్గించే సంభావ్య ఔషధాలకు సంబంధించిన కొంత సమాచారాన్ని మేము ఇక్కడ మీతో పంచుకుంటాము. అయితే శిక్షణ పొందిన నిపుణులను అంటే మానసిక వైద్యులను వ్యక్తిగతంగా సంప్రదించడం ద్వారా పొందే వైద్యాన్ని గానీ, ముందస్తు రోగ నిర్ధారణ ప్రక్రియను గానీ ఈ విధానంభర్తీ చేయలేదని అర్థం చేసుకోవడం ఎంతో ముఖ్యం. <strong>ఏదైనా మందులు తీసుకోవాలంటే వైద్యునితో క్రమం తప్పకుండా సంప్రదింపులు జరపడం అవసరం.</strong> </p><p>మందుల్లో సాధారణంగా రెండు రకాల ప్రయోజనాలు కలిగించే వర్గాలున్నాయి. యాంటీఆండ్రోజెన్‌లు (GnRH-అనలాగ్‌లు మరియు ఆండ్రోజెన్ రిసెప్టర్ యాంటీగోనిస్ట్‌లు). ఇవి లైంగిక ప్రేరణలను తగ్గించడానికి మరింత నిర్దిష్టమైన మందులు. ఇవి శరీరంలోని పురుష లైంగిక హార్మోన్ అయిన టెస్టోస్టెరాన్ ప్రభావాన్ని అడ్డుకుంటాయి. సెలెక్టివ్ సెరోటోనిన్ రీఅప్టేక్ ఇన్హిబిటర్స్ (SSRI) అనేది తక్కువ నిర్దిష్టమైన మందులు.  కానీ ఇవి లైంగిక కోరికలను తగ్గించే దుష్ప్రభావాన్ని కలిగి ఉండవచ్చు.</p></div><div class="ce_text block"><h4>యాంటీఆండ్రోజెన్లు</h4><p>యాంటీ ఆండ్రోజెన్లు అనేవి సాధారణంగా ప్రోస్టేట్ క్యాన్సర్ చికిత్స కోసం వాడుతారు. ఇది ఎక్కువగా టెస్టోస్టెరాన్-ఆధారితమైనది. దీని వల్ల లైంగిక ప్రేరణలను తగ్గించడమనే ప్రభావం కూడా ఉంటుంది.  ముఖ్యంగా సమస్యాత్మక లైంగిక ప్రవర్తనను అరికట్టడం వీటి లక్ష్యం. ఈ మందులు శరీరంలో టెస్టోస్టెరాన్ ఉత్పత్తికి అంతరాయం కలిగించడం ద్వారా లేదా గ్రాహకాలను నిరోధించడం ద్వారా లైంగిక ప్రవర్తనను ప్రభావితం చేస్తాయి.టెస్టోస్టెరాన్ యొక్క నియంత్రణ, ప్రభావం గురించి కొంత వివరణాత్మక సమాచారాన్ని దిగువన అందిస్తాము.</p></div><div class="ce_text block"><h4>సెలెక్టివ్ సెరోటోనిన్ రీఅప్టేక్ ఇన్హిబిటర్స్ (SSRIలు)</h4><p>యాంటిడిప్రెసెంట్‌లు అని పిలిచే SSRIలు లైంగిక ప్రేరణలను తగ్గించడానికి ఓ ఔషధం. ఇది ఎంత వాడలనే విషయంలో స్పష్టత లేదు. అయితే ఈ మందులు డిప్రెషన్‌ చికిత్సలో భాగంగా ఉపయోగించబడతాయి. కానీ లైంగిక కోరికలు తగ్గడం అనేది వీటిలో ఉన్న దుష్ప్రభావం. ఈ దుష్ప్రభావాన్నే చికిత్స కోసం ఉపయోగిస్తారు. అయినప్పటికీ దీని వల్ల ఇబ్బందికరమైన మానసిక స్థితి నుండి మీరు ప్రయోజనం పొందవచ్చు!</p><p>మందులు తీసుకోవడం వల్ల ప్రయోజనాలు,  నష్టాలు రెండూ ఉంటాయి. ఒకే ప్రభావం ఒక వ్యక్తికి అనుకూలమైనదిగానూ, మరొక వ్యక్తికి ప్రతికూలమైనదిగానూ పరిగణించబడుతుంది.</p><p>మందులు తీసుకోవడం వల్ల ప్రయోజనాలు,  నష్టాలు రెండూ ఉంటాయి. ఒకే ప్రభావం ఒక వ్యక్తికి అనుకూలమైనదిగానూ, మరొక వ్యక్తికి ప్రతికూలమైనదిగానూ పరిగణించబడుతుంది.</p><p><strong>సాధ్యమయ్యే (మంచి) ప్రయోజనాలు  :</strong></p><ul><li>మానసిక ఒత్తిడి తగ్గించడం</li><li>అశ్లీల చిత్రాలు వినియోగం తగ్గించడం</li><li>హస్తప్రయోగం తగ్గించడం</li><li>పిల్లలతో సంపర్క పరిస్థితులను తగ్గించి లైంగిక ప్రశాంతత పెరడం</li><li>విడుదలైన లేదా విముక్తి పొందిన అనుభూతి</li><li>లైంగికత తక్కువ ఆవశ్యకతతో అనుభవించబడటం</li><li>నేరం చేయకుండా ఉండటానికి కావాల్సిన మరింత విశ్వాసం మరియు భద్రత అందించడం</li><li>లైంగిక కల్పనలు తగ్గించడం</li></ul><p><strong>సాధ్యమయ్యే (చెడు) దుష్ప్రయోజనాలు  :</strong></p><ul><li>హస్తప్రయోగం తగ్గింది</li><li>అంగస్తంభన పనితీరు తగ్గింది</li><li>తక్కువ భావప్రాప్తి</li><li>సెక్స్ పట్ల ఆసక్తి తగ్గింది (ఉదా. భాగస్వామితో)</li><li>లైంగికత లేకుండా జీవితం బోరింగ్/ఉత్సాహకరంగా ఉంటుంది</li><li>మందుల యొక్క అసహ్యకరమైన దుష్ప్రభావాలు (ఉదా. రొమ్ము విస్తరణ (గైనెకోమాస్టియా), అలసట, బరువు పెరుగుట)</li></ul></div><div class="ce_text block"><h4>పురుషులలో టెస్టోస్టెరాన్ బ్యాలెన్స్ ఎలా నియంత్రించబడుతుంది?</h4><p>హెపోథాలమస్ అనేది మెదడులోని ఒక చిన్న భాగం.  ఇది రక్తంలో టెస్టోస్టెరాన్ స్థిరంగా ఉండే స్థాయిని నిరంతరం పర్యవేక్షిస్తుంది. స్థాయి చాలా తక్కువగా ఉన్నప్పుడు టెస్టోస్టెరాన్ ఉత్పత్తి చేయాలని శరీరానికి చెప్పడానికి హెపోథాలమస్ సంకేతాలిస్తుంది.( అంటే ల్యూటినైజింగ్ హార్మోన్-విడుదల చేసే హార్మోన్ లేదా LHRH) ద్వారా పిట్యూటరీ గ్రంధికి సందేశాన్ని పంపుతుంది. పిట్యూటరీ గ్రంధి టెస్టోస్టెరాన్‌ను మరొక సందేశం ద్వారా ల్యూటినైజింగ్ హార్మోన్ లేదా LH ఉపయోగించి టెస్టోస్టిరాన్ ఉత్పత్తి చేయమని వృషణాలను ఆదేశిస్తుంది. ఇంకా, అడ్రినల్ గ్రంథులు మూడో సందేశంతో అడ్రినోకోర్టికోట్రోపిక్ హార్మోన్ లేదా ACTH  ఉపయోగించడం ద్వారా ఆండ్రోజెన్‌లను ఉత్పత్తి చేయడానికి ప్రేరేపిస్తాయి. ఆండ్రోజెన్ మరియు టెస్టోస్టెరాన్ శరీరంలో డైహైడ్రోటెస్టోస్టెరాన్ (DHT) గా మార్చబడతాయి. అడ్రినల్ గ్రంథులు డైహైడ్రోటెస్టోస్టెరాన్ యొక్క మొత్తం ఉత్పత్తికి కొద్దిగా మాత్రమే దోహదం చేస్తాయి.</p><p>టెస్టోస్టెరాన్ స్థాయి ఒక నిర్ధిష్ట స్థాయిని మించి ఉంటే.. వృషణాలలో టెస్టోస్టెరాన్ ఉత్పత్తిని ప్రేరేపించే దూతలు మరియు అడ్రినల్ గ్రంథులు క్షీణిస్తాయి - దీనిని ప్రతికూల అభిప్రాయం అంటారు.</p><p>వృషణాలు మరియు ప్రోస్టేట్ వంటి పురుష పునరుత్పత్తి కణజాలాల అభివృద్ధిలో టెస్టోస్టెరాన్ కీలక పాత్ర పోషిస్తుంది. అలాగే కండరాల కణజాలం, ఎముక ద్రవ్యరాశి మరియు శరీర జుట్టు పెరుగుదల వంటి ద్వితీయ లైంగిక లక్షణాలను ప్రోత్సహిస్తుంది.</p></div><div class="ce_text block"><h4>లైంగిక కోరికలు,  కోరికల నిర్వహణకు టెస్టోస్టెరాన్ బాధ్యత వహిస్తుంది. </h4><p>వివిధ శరీర కణాలు మెదడు, జుట్టు మూలాలు, కొవ్వు కణాలు, నాడీ కణాలు, వృషణాలు, ప్రోస్టేట్‌లోని కణాలు వంటివన్నీ టెస్టోస్టెరాన్ గ్రాహకాలను కలిగి ఉంటాయి. రక్తంలో టెస్టోస్టెరాన్ స్థాయిని తగ్గించడం ద్వారా లేదా గ్రాహకాలను నిరోధించడం ద్వారా లైంగిక ప్రేరణల తగ్గించవచ్చు. ఇందుకు కారణమైన మెదడు యొక్క ఖచ్చితమైన ప్రాంతాన్ని యాంటీ ఆండ్రోజెన్‌లు ప్రభావితం చేస్తాయి.  తద్వారా టెస్టోస్టెరాన్ ప్రభావాన్ని తగ్గిస్తుంది. యాంటీఆండ్రోజెన్‌లకు సంబంధించి తెలుసుకోవాలంటే ఎంతో పెద్ద పరిశోధన, అనుభవం అవసరం. ఇది గొప్ప ఎంతో ఉపయోగకరమైన వైద్య చికిత్సగా చెప్పొచ్చు.</p></div><div class="ce_text block"><h3>ఔషధాలను తీసుకోవడానికి అంగీకరించిన పురుషుల అనుభవాలు:</h3><p><em> " ఇప్పటి దాకా నా ఊహల్లో పిల్లలు తప్ప మరో అంశం గురించి ఆలోచించగలనని నాకు తెలియదు. కానీ  నేను మందులు వాడుతున్నప్పటి నేను అనేక ఆసక్తికరమైన కార్యకలాపాలను చూడగలుగుతున్నానంటే ఆశ్చర్యం కలుగుతోంది.”</em></p><p><em>"నేను నీటిలో నా మెడ వరకు మునిగి ఉన్నట్లు అనిపిస్తుంది. అంతేకాదు నా ముక్కు నీటిలో మునిగిపోకుండా  నీటి ఉపరితలంపై ఉంచడానికి ఎల్లప్పుడూ నా కాలివేళ్లపై నిలబడవలసి వచ్చేది. నేను మందులు వాడుతున్నాను కాబట్టి ఇప్పుడు పూర్తిగా ప్రశాంతంగా ఉన్నాను. నేను నీటిలో మునిగిపోకుండా ఉండటానికి నిరంతరం బిజీగా ఉండటం లేదు. కాబట్టి ఏం జరుగుతుందో గమనించగలుగుతున్నాను. ఇప్పుడు జీవితం విశ్రాంతిగా కనిపించడం ప్రారంభమైంది.”</em></p><p><em>"ఫార్మాకోలాజికల్ ట్రీట్‌మెంట్ ప్రారంభించడానికి ముందు, నా ధ్యాస  కోరిక అంతా కేవలం పిల్లల పైనే నిమగ్నమై ఉండేది.  ఎప్పుడూ అబ్బాయిల గురించే ఆలోచించే వాడిని. నేను వేరే దేనిపైనా దృష్టి పెట్టలేకపోయేవాన్ని. టీవీలో నేను చిన్న పిల్లల సిరీస్ కోసం మాత్రమే చూస్తుండేవాన్ని.  రాత్రులు మొత్తం అబ్బాయిల చిత్రాల కోసం వెతకడం, వాటిని నిల్వ చేయడం, వాటిని ఆర్కైవ్ చేయడం కోసమే కేటాయించేవాన్ని. నేను రోజుకు 5 లేదా 6 సార్లు హస్తప్రయోగం చేయాల్సి వచ్చింది. నేను హస్తప్రయోగం చేసిన ప్రతిసారీ భావప్రాప్తికి రావడానికి ఎక్కువ సమయం పట్టేది. అలసిపోయేంత వరకు హస్తప్రయోగం చేస్తూ గంటల తరబడి గడిపేవాన్ని. నేను పనికి వెళ్లేవాన్ని కాదు. అంతేకాదు ఏ అర్ధవంతమైన పని చేయలేకపోయేవాన్ని. నేను ఈ బలహీనతలో పూర్తిగా మునిగిపోయాను,  అలసిపోయాను. మందులను ప్రారంభించినప్పటి నుంచి  నా జీవితంలో మార్పు ప్రారంభమైంది.  మొదటిసారిగా మనస్సు ప్రశాంతంగా ఉంటోంది. ఇప్పుడు అబ్బాయిలుపై కాకుండా నా ఆసక్తులు కొంత మారిపోయాయి. నేను భారీ సమస్య నుండి ఉపశమనం పొందుతున్నట్లు భావిస్తున్నాను. నేను ఇప్పుడు రోజుకు ఒకటి లేదా రెండుసార్లు మాత్రమే హస్తప్రయోగం చేసుకుంటాను. అలా చేయడం వల్ల నేను కూడా నిజంగా విశ్రాంతి తీసుకోగలుగుతున్నాను.అయితే మరోవైపు అలోచిస్తే ఇది కేవలం మందులతోనే సాధ్యం కాదు: మందుల వల్ల మీకు పూర్తిగా అంగస్తంభన రాదు. వచ్చినా అంగం అంతగా గట్టిగా పడదు. భావప్రాప్తి పొందడానికి ఎక్కువ సమయం పడుతుంది. అంతేకాదు వీర్యం కూడా తక్కువగా విడుదలవుతుంది. అయినప్పటికీ  మీరు దీన్ని చాలా క్రమ తప్పకుండా ఆచరించే మానసిక స్థితికి చేరుకుంటే మీకు ఎంతో విలువైనదిగా ఉపయోగపడుతుంది”.</em></p><p><em>“నేను మందులను ప్రారంభించడానికి ముందు నాకు చాలా బలహీనంగా ఉన్నట్లుగా అనిపించేది. అంతకు ముందు మనస్సులోని భావాలు కనిపించకుండా కవచం ధరించి, ట్యాంక్ లోపల దాక్కున్నట్లుగా ప్రవర్తించేవాడిని. కానీ ఇప్పుడు ఈ అవసరం పోయింది. నేను మనస్సులో ఏమనుకుంటున్నానో, ఎలాంటి అనుభూతి చెందుతున్నానో ఎవరికీ చెప్పకపోయినా..  నేను చాలా ఓపెన్ అయ్యాను. ఎవరైనా నేను చేస్తున్న తప్పులను కనుక్కుంటారని, నన్ను ఎవరైనా చూస్తున్నారేమోనన్న భయం ఇప్పుడు లేదు. నేను ఇతర పెద్దల ముందు కూడా ప్రశాంతంగా, ఎలాంటి ఒత్తిడి లేకుండా ఉండగలుగుతున్నాను. ఎందుకంటే.. ఏదైనా దాచాలి అనే భావన ఇప్పుడు నాలో లేదు. ఉన్న కొద్ది పాటి భావన ఇకపై నన్ను అంతగా డిస్టర్బ్ చేయదు. అబ్బాయిలతో ఎదురయ్యే ప్రమాదాలను కూడా నేను చాలా సుదూర దృక్కోణం నుండి చూస్తున్నాను. అదే సమయంలో మీరు మందుల మీద ఎక్కువగా ఆధారపడకుండా,  మీ స్వంత ఆలోచలను వారిపైకి మార్చకుండా జాగ్రత్త వహించాలి. సరే.. ఇది పరిమితి గురించి మాత్రమే.  మీరు ఇంతకు ముందు ప్రతిరోజూ చాలాసార్లు హస్తప్రయోగం చేసినప్పటికీ.. ఇప్పుడు వారానికి ఒకసారి మాత్రమే చేయగలిగేలా పాత అనుభవానికి మీ ఆలోచన దూరంగా ఉంటుంది. కానీ నేను ఎల్లప్పుడూ మళ్లీ మందులు తీసుకుంటున్నా.. ఎందుకంటే దాని వల్ల మీకు కొంత శాంతి,  నిశ్శబ్దం లభిస్తుంది. గతంలో నేను సేకరించిన 4 వేల పైగా చిత్రాలన్నింటిని తీసి వేసాను. నేను మందులు తీసుకుంటున్నప్పటి చిత్రాలు సేకరించాలన్న వెర్రి అనుభూతి తగ్గిపోవడమే కాదు.. అన్ని వేల చిరాలు ఎందుకు సేవ్ చేసానో నాకు అర్థం కాలేదు. ఇప్పుడు వాటితో నాకు ఎలాంటి అవసరం లేదు.”</em></p></div><div class="ce_text block"><h3>అవలోకనం: వివరణాత్మక ఔషధ సమాచారం</h3><table style="border-color: black; width: 100%;"><tbody><tr><td style="vertical-align: top; width: 111px;"><p>&nbsp;</p></td><td style="vertical-align: top; width: 142px;"><p><strong>గోనాడోట్రోపిన్-విడుదల</strong><br><strong> చేసే హార్మోన్ అనలాగ్</strong><br>(GnRH- అనలాగ్)</p></td><td style="vertical-align: top; width: 150px;"><p><strong>సైప్రోటెరోనాసెటాట్</strong></p></td><td style="vertical-align: top; width: 275px;"><p><strong>సెలెక్టివ్ సెరోటోనిన్ రీఅప్టేక్ఇన్హిబిటర్స్</strong> (SSRIలు)</p></td></tr><tr><td style="vertical-align: top; width: 111px;"><p><strong>గ్రూప్ ట్రేడ్ పేరు</strong></p></td><td style="vertical-align: top; width: 142px;"><p>Antiandrogen<br>e.g. Decapeptyl®, Enantone®, Trenantone®</p></td><td style="vertical-align: top; width: 150px;"><p>Antiandrogen<br>Androcur®</p></td><td style="vertical-align: top; width: 275px;"><p>Antidepressants<br>e.g. Seroxat®, Tagonis®, Zoloft®, Cipramil®</p></td></tr><tr><td style="vertical-align: top; width: 111px;"><p><strong>అప్లికేషన్</strong></p></td><td style="vertical-align: top; width: 142px;"><p>ఈ మందులను సాధారణంగా ప్రోస్టేట్ క్యాన్సర్ చికిత్సకు ఉపయోగిస్తారు. రక్తంలో టెస్టోస్టెరాన్ స్థాయి తగ్గితే ప్రోస్టేట్ క్యాన్సర్ పెరుగుదల నిరోధించబడుతుంది.</p></td><td style="vertical-align: top; width: 150px;"><p>వాస్తవానికి ప్రొస్టేట్ క్యాన్సర్ చికిత్స కోసం ఆండ్రోకర్ కూడా GnRH –అనలాగ్ లాగా అభివృద్ధి చేయబడింది. ఇది మహిళల్లో అదనంగా ఉండే టెస్టోస్టెరాన్ స్థాయిలను తగ్గించడానికి ఉపయోగిస్తారు.</p></td><td style="vertical-align: top; width: 275px;"><p>నిజానికి డిప్రెషన్ చికిత్స కోసం సెలెక్టివ్ సెరోటోనిన్ రీఅప్టేక్ ఇన్హిబిటర్లు అభివృద్ధి చేయబడ్డాయి. ఈ ప్రయోజనం కోసం అవి సర్వసాధారణంగా ఉపయోగించే మందులు. ఆందోళన వంటి ఇతర మానసిక రుగ్మతలను తగ్గించేందుకు  కూడా వీటిని ఉపయోగిస్తారు.</p></td></tr><tr><td style="vertical-align: top; width: 111px;"><p><strong>చర్య విధానం</strong></p></td><td style="vertical-align: top; width: 142px;"><p>ఈ మందులు వాడటం వల్ల పిట్యూటరీ గ్రంధికి తగినంత టెస్టోస్టెరాన్ ఉందనే సంకేతాన్ని అందజేస్తాయి. దానికి అనుగుణంగా  పిట్యూటరీ గ్రంధి వృషణాలకు సమాచారం పంపించి టెస్టో స్టెరాన్  ఉత్పత్తిని నియంత్రిస్తుంది. దీంతో వృషణాలు ఇకపై టెస్టోస్టెరాన్‌ను ఉత్పత్తి చేయవు.</p></td><td style="vertical-align: top; width: 150px;"><p>ఆండ్రోకర్ అనేది శరీరంలోని టెస్టోస్టెరాన్ గ్రాహకాలను అడ్డుకుంటుంది. టెస్టోస్టిరాన్ రక్తంలో ఉంటుంది.  కానీ తక్కువ ప్రభావవంతంగా ఉంటుంది. ఈ విధంగా టెస్టోస్టెరాన్ స్థాయిని తగ్గించడం వంటి ప్రభావాన్ని ఆండ్రోకర్ ద్వారా సాధించబడుతుంది.</p></td><td style="vertical-align: top; width: 275px;"><p>సెరోటోనిన్ (మెదడులోని ఒక న్యూరో ట్రాన్స్మిటర్) యొక్క గాఢత నాడికణాల మధ్య సంధుల(న్యూరోనల్ కణాల జంక్షన్‌ల)లో పెరుగుతుంది. ఇది గ్రాహకాలను ఆక్రమిస్తుంది. ఇది యాంటి డిప్రెసెంట్ ప్రభావాలకు కారణం అవుతుంది. మానసిక ఒత్తిడి లేని వ్యక్తులలో దీని ప్రభావం ఉండదు. SSRIలు టెస్టోస్టెరాన్ నిల్వలను ప్రభావితం చేయవు. కాబట్టి లైంగికపరమైన ఊహలను, లైంగిక ప్రేరణలను ఎలా తగ్గిస్తాయో ఇప్పటికీ పూర్తిగా అర్థం కాలేదు. భావోద్వేగ స్థితులలో నెమ్మదిగా పేరుకుపోవడం ద్వారా ప్రభావం చూపుతుందని ఊహిస్తున్నారు. </p></td></tr><tr><td style="vertical-align: top; width: 111px;"><p><strong>లైంగికతపై ప్రభావాలు</strong></p></td><td style="vertical-align: top; width: 142px;"><p>చాలా తరచుగా: ఫాంటసీలు మరియు లైంగిక ప్రేరణల తగ్గింపు, అంగస్తంభన సామర్థ్యం తగ్గడం, భావప్రాప్తి సామర్థ్యం తగ్గడం.</p><p>కానీ లైంగిక కల్పనల్లో,  లైంగిక ప్రేరణల పరంగా ఎలాంటి మార్పు ఉండదు.</p></td><td style="vertical-align: top; width: 150px;"><p>లైంగికతపై ఇదే విధమైన ప్రభావం అనేది GnRH-అనలాగ్‌లో తక్కువ ఇంటెన్సివ్ మాత్రమే వివరించబడింది. </p><p>తరచుగా: లైంగికపరమైన కల్పనలు మరియు లైంగిక ప్రేరణల తగ్గింపు, అంగస్తంభనలు తగ్గడం మరియు భావప్రాప్తి సామర్థ్యం తగ్గడం.</p><p>లైంగిక కల్పనలు మరియు లైంగిక ప్రేరణలు, కానీ వాటి దృష్టిలో మార్పు ఉండదు.</p></td><td style="vertical-align: top; width: 275px;"><p>లైంగిక ప్రేరణలు, లైంగిక ప్రేరేపణ మరియు భావప్రాప్తి సామర్థ్యం తగ్గడం (అందరిలో కాదు). ఇది యాంటీఆండ్రోజెన్‌ల కంటే చాలా చిన్న ప్రభావం.</p></td></tr><tr><td style="vertical-align: top; width: 111px;"><p><strong>అవాంఛిత ప్రభావాలు</strong></p></td><td style="vertical-align: top; width: 142px;"><p>పెరిగిన చెమట, వేడి ఆవిర్లు, ఎముకల నొప్పి, ఎముక సాంద్రత తగ్గడం, బరువు పెరగడం, అలసట, కీళ్ల నొప్పులు, వెన్నునొప్పి, అస్తెనియా (శక్తి లేకపోవడం), కండర ద్రవ్యరాశి తగ్గడం, వీర్య ఉత్పత్తి బలహీనపడటం, వృషణ సంకోచం, అణగారిన మూడ్, శరీరంలో జుట్టు తగ్గడం.</p><p>అరుదుగా : వాడకాన్ని ఆపివేసిన తర్వాత..  టెస్టోస్టెరాన్ స్థాయి అసలు స్థాయికి చేరదు.</p></td><td style="vertical-align: top; width: 150px;"><p>కాలేయం పనితీరులో సమస్యలు, అలసట, ఏకాగ్రత తగ్గడం, రొమ్ము పెరగడం (గైనెకోమాస్టియా), బరువు పెరగడం, థ్రాంబోసిస్, స్పెర్మ్ ఉత్పత్తి బలహీనం కావడం, మానసిక స్థితి బాగా లేకపోవడం.</p></td><td style="vertical-align: top; width: 275px;"><p>సాధారణంగా, SSRIలు సురక్షితమైనవి మరియు బాగా తట్టుకోగల మందులు. విశ్రాంతి లేకపోవడం, వికారం, మైకము,  నిద్రలేమి వంటిని ప్రారంభ దశలో కనిపించే దుష్ప్రభావాలు. ఇవి సాధారణంగా 1-2 వారాల తర్వాత తగ్గిపోతాయి. </p></td></tr><tr><td style="vertical-align: top; width: 111px;"><p><strong>ఫీచర్</strong></p></td><td style="vertical-align: top; width: 142px;"><p>చికిత్స ప్రారంభంలో, టెస్టోస్టెరాన్ మంట ఏర్పడుతుంది. అందువల్ల, యాంటీఆండ్రోజెన్ అదనంగా తీసుకోవాల్సి ఉంటుంది.</p></td><td style="vertical-align: top; width: 150px;"><p>&nbsp;</p></td><td style="vertical-align: top; width: 275px;"><p>&nbsp;</p></td></tr><tr><td style="vertical-align: top; width: 111px;"><p><strong>(మందులు వాడడానికి ముందు మరియు  మందులు వాడుతున్నప్పుడు) భౌతిక అవసరాలు</strong></p></td><td style="vertical-align: top; width: 142px;"><p>వయస్సుతో పాటు, గతంలో ఉన్న పరిస్థితులపై ఆధారపడి ప్రతి 1-2 సంవత్సరాలకోసారి రక్త విలువలు, ఎముక సాంద్రత కొలతల్లో మార్పులుంటాయి. </p></td><td style="vertical-align: top; width: 150px;"><p>రక్తపు విలువలను, ముఖ్యంగా కాలేయ విలువలను క్రమం తప్పకుండా నియంత్రించడం. మరియు శరీర బరువును, రక్తంలో చక్కెర స్థాయిలను నియంత్రించడం.</p></td><td style="vertical-align: top; width: 275px;"><p>ECD, రక్తం మరియు కాలేయం విలువలు</p></td></tr><tr><td style="vertical-align: top; width: 111px;"><p><strong>ఇన్‌టేక్</strong></p></td><td style="vertical-align: top; width: 142px;"><p>ప్రతి 3 నెలలకు కండరాలలోకి చేయబడే ఇంజెక్షన్.</p></td><td style="vertical-align: top; width: 150px;"><p>ప్రతి 2 వారాలకు ఒక ఇంజెక్షన్‌గా తీసుకోవచ్చు.  లేదా ప్రతిరోజూ నోటి ద్వారా తీసుకునే ఔషధంగా దీన్ని వాడవచ్చు. టాబ్లెట్ కంటే ఇంజెక్షన్ ప్రభావం శరీరంపై తక్కువగా ఉంటుంది.</p></td><td style="vertical-align: top; width: 275px;"><p>రోజుకు ఒకసారి కంటే ఎక్కువ సార్లు ఉపయోగించవలసిన టాబ్లెట్‌. ఇది ఇంజెక్షన్‌గా ఇవ్వడం సాధ్యం కాదు.</p></td></tr><tr><td style="vertical-align: top; width: 111px;"><p><strong>Evaluation</strong></p></td><td style="vertical-align: top; width: 142px;"><p>లైంగికపరమైన ఊహలను, లైంగిక ప్రేరణలను విశ్వసనీయంగా తగ్గించడంలో యాంటీఆండ్రోజెన్‌ల కంటే మెరుగైన ఫలితాలుంటాయి. ఇది మంచి సాధారణ అనుకూలత అని చెప్పొచ్చు. </p></td><td style="vertical-align: top; width: 150px;"><p>లైంగిక కల్పనలు మరియు లైంగిక ప్రేరణల విశ్వసనీయమైన తగ్గింపు. మంచి ఫలితాలు మరియు మంచి సాధారణ అనుకూలత.</p></td><td style="vertical-align: top; width: 275px;"><p>నమ్మదగనిది మరియు లైంగిక కల్పనలు మరియు లైంగిక ప్రేరణల బలహీనమైన తగ్గింపు మాత్రమే. మంచి సాధారణ అనుకూలత</p></td></tr></tbody></table></div></div><div class="row" style="margin-top: 5em;"><div class="col-xs-6"><a href="../modules" class="btn btn-success">అన్ని మాడ్యూల్స్</a></div><div class="col-xs-6 text-right"><a href="../module/letter-of-a-victim" class="btn btn-success">గత ఆన్‌లైన్ మాడ్యూల్</a><span> </span><a href="../module/the-secret-of-well-being" class="btn btn-success">తదుపరి ఆన్‌లైన్ డ్యూల్</a></div></div><!--kg-card-end: html-->