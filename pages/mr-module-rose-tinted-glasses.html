<!--kg-card-begin: html-->
    
          <h1>जसा चष्मा लावावा तसा रंग बदलतो</h1>
<div>
    
<div class="ce_text block">

            <h3>गुलाबी रंगाचा चष्मा - मानसिक गैरसमजुतींचे एक छान उदाहरण</h3>
      
  
      <p>अशी कल्पना करा की तुम्ही कोणाच्यातरी प्रेमात आहात. असे प्रेमात पडल्यानंतर तुम्हाला सभोवतालचे जग एक अत्यंत सुंदर, सकारात्मक ऊर्जा देणारे, आनंददायी असे वाटू लागते कारण तुमच्या डोळ्यांना प्रेमाचा “गुलाबी चष्मा लागलेला असतो”. तुमच्या प्रेमाच्या माणसाच्या सर्वच हालचाली आणि कटाक्ष यांचा अर्थ तुमच्याकडून असा काढला जाऊ शकतो की त्या व्यक्तीला तुम्ही आवडता, ती मुद्दामच तुमच्याशी तसे वागतेय, आणि तुमच्या वागण्याला ती प्रतिसाद देत आहे; अर्थात असा प्रेमाचा गुलाबी “चष्मा” न लावलेल्या दुसऱ्या एखाद्याच्या दृष्टीने त्या व्यक्तीच्या ह्याच वागण्याचा अर्थ पूर्णपणे वेगळा निघू शकतो. या गोष्टीची जाणीव असणे हे महत्वाचे आहे, आणि परत गोष्टी स्वच्छ आणि वस्तुस्थितीला धरून दिसण्यासाठी आपल्या डोळ्यांवरचा गुलाबी चष्मा वेळीच “उतरवायला हवा” आणि समोरच्या परिस्थितीचे योग्य ते भान आणि योग्य ती जाणीव आपल्या मनात जागृत ठेवायला हवी.</p>
<p>बाललैंगिक शोषणाचा किंवा अत्याचाराचा विचार करायचा झाल्यास असे आढळून येते की सदोष दृष्टीकोणामुळे अपराध करणारी व्यक्ती स्वतःची जबाबदारी मुला-मुलीवरच टाकून मोकळी होते. एखाद्याने लहान मुलामुलींवर लैंगिक अत्याचार केला तर त्यामागे देखील अशा मानसिक गैरसमजुती असतात आणि त्यामुळेच लैंगिक अपराध घडण्याआधी, तो घडत असताना आणि घडून गेल्यावर अशा मानसिक गैरसमजुतींचा आधार घेऊन अपराधी व्यक्ती स्वतःची जबाबदारी टाळत राहते. मानसिक गैरसमजुतींचा आधार घेत असताना अशी व्यक्ती कधी कधी खालील प्रकारे स्वतःच्या चुकीच्या वागण्याचे समर्थन करत राहते. उदाहरणार्थ, " मुलामुलींना सुद्धा मोठ्यांच्या प्रमाणे सेक्सचा अनुभव घ्यायला आवडतो" किंवा "मुलाने किंवा मुलीने कोणताच विरोध केला नाही म्हणजे त्याला किंवा तिला लैंगिक वर्तन नक्कीच हवे असणार" किंवा "ही फक्त शेवटचीच वेळ होती, आता पुन्हा मी तसे करणार नाही" जर तुम्हाला स्वतःच्या मनातील अशी चुकीची स्पष्टीकरणे ओळखता आली नाहीत, ती दुरुस्त करता आली नाहीत तर तुमच्या हातून बाललैंगिक अत्याचारचा गंभीर गुन्हा पुनः-पुन्हा घडू शकतो आणि तुमच्या वरील जोखीम वाढते.</p>  
  
  

</div>

<div class="ce_text block">

            <h3>तुम्ही तुमच्या डोळ्यांवरील गुलाबी रंगाच्या चष्म्या मध्ये कोणते योग्य ते बदल करू शकाल बरं? आणि कसे?</h3>
      
  
      <p>तुम्ही तुमच्या स्मरणशक्तीची मदत घेऊन जरा आठवण्याचा प्रयत्न करा. अशी कोणती परिस्थिती होती ज्यामध्ये तुमच्या हातून बाललैंगिक शोषण होणार होते किंवा असंही आठवून पहा की तुमच्या हातून कोणत्या परिस्थितीत बाल लैंगिक शोषण घडून गेले आहे? एकदा हे आठवल्यानंतर खालील प्रश्नांच्या आधारे तुमच्या बाबत कोणकोणत्या गोष्टी घडल्या होत्या त्याचा विचार करून तुम्हाला स्वतःची तपासणी करता येईल. आपल्या मनातील गैरसमजुतीं मुळे कधी कधी आपण बाह्य परिस्थितीचा आपल्याला हवा तसा अर्थ लावतो आणि मग आपल्या हातून नको असलेली गोष्ट घडून जाते. म्हणूनच अशा जोखमीच्या परिस्थितीमध्ये तुमच्या मनातील विचारांचे परीक्षण करणे महत्त्वाचे आहे. आता आपण जरासा आभ्यास करुया.</p>  
  
  

</div>

<div class="ce_text block">

            <h4>मनातले गैरसमज ओळखून उघड करा</h4>
      
  
      <ul>
<li>जेव्हा तुमच्या हातून बाल लैंगिक शोषण होणार होतं किंवा घडून गेलं होतं तेव्हा तुमच्या मनात नक्की काय चालू होतं?</li>
<li>त्या विशिष्ट परिस्थितीमध्ये तुमच्या मनामध्ये नक्की कोणता विचार होता‌‌?</li>
<li>त्या विशिष्ट परिस्थितीमध्ये तुम्ही स्वतःला काय सांगितलंत?</li>
</ul>  
  
  

</div>

<div class="ce_text block">

            <h4>मनातील गैरसमजुती किंवा सदोष दृष्टीकोणाची उलट-तपासणी</h4>
      
  
      <ul>
<li>तुमच्या मनामध्ये जो विचार होता तो तर्कशुद्ध होता का?</li>
<li>तो विचार वस्तुस्थितीवर आधारलेला होता का?</li>
<li>तुमचा विचार बरोबरच होता असं म्हणण्यासाठी काही पुरावा होता का?</li>
<li>तो विचार मनात आल्यामुळे तुम्हाला कोणती मदत झाली?</li>
<li>असा विचार मनात आल्यामुळे तुमचा नक्की काय फायदा झाला? आणि अशा विचाराचे गैरफायदे कोणकोणते होते?</li>
</ul>  
  
  

</div>

<div class="ce_text block">

            <h4>योग्य आणि कार्यक्षम विचारांचा विकास करा</h4>
      
  
      <ul>
<li>मागे वळून बघताना त्या परिस्थितीमध्ये दुसरा कोणता विचार तुमच्या मनामध्ये येऊ शकला असता?</li>
<li>तुमचा मित्र जर त्या परीस्थितीत असता तर त्याच्या मनातसुद्धा तुमच्यासारखेच विचार आले असते का?</li>
<li>त्या परिस्थितीचा नीट विचार केला तर कोणता योग्य अर्थ तुम्ही लावू शकता याचा विचार करा?</li>
<li>जर आता पुन्हा तशाच परीस्थिती मध्ये तुम्ही असलात तर स्वत:ला काय बरं सांगाल?</li>
</ul>  
  
  

</div>

<div class="ce_text block">

            <h4>वास्तववादी विचारांचे शिक्षण आणि सराव</h4>
      
  
      <ul>
<li>अशा तर्कशुद्ध आणि योग्य विचारांचे खूप फायदे असतात याबद्दलची जाणीव पक्की करा.</li>
<li>तुमचे विवेकपूर्ण/योग्य विचार एका कार्डावर लिहून ठेवा.</li>
<li>हे योग्य आणि तार्किक विचार पुन्हा पुन्हा मनात घोळवा आणि त्याची पुन्हा पुन्हा उजळणी करा. ते विचार तुमच्या मनावर ठसायला हवेत.</li>
<li>आता पुन्हा जेव्हा अशा जोखमीच्या परिस्थितीत तुम्ही असाल तेव्हा स्वत:ला या विचारांची आठवण करून देताय अशी कल्पना करा जेणेकरून हे विचार आठवणे तुम्हाला सहज सोपे होईल.</li>
</ul>  
  
  

</div>

</div>
<div class="row" style="margin-top: 5em;">
    <div class="col-xs-6">
        <a href="modules" class="btn btn-success">सर्व घटक</a>
    </div>
    <div class="col-xs-6 text-right">
                    <a href="../module/myth-buster-mr" class="btn btn-success">मागील ऑनलाईन घटक</a>
                            <span> </span>
            <a href="../module/genesis-of-sexual-attractions" class="btn btn-success">पुढील ऑनलाईन घटक </a>
            </div>
</div>    
      <!--kg-card-end: html-->