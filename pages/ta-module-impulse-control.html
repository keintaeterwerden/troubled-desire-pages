<!--kg-card-begin: html-->
    
<h1>தூண்டுதலை கட்டுப்படுத்துதல்</h1>
<div>
    
<div class="ce_text block">

        
  
    <p>எல்லா மனிதர்களும் வெவ்வேறு அளவுகளில் உணர்ச்சிவசப்படுபவர்கள்  தான், ஆனால் சிலர் மற்றவர்களை விட அதிகமாக உணர்ச்சிவசப்படுவார்கள். உணர்ச்சி வயப்படுதலின் முக்கிய அம்சங்கள்: பொறுமையின்மை, விரைவான மற்றும் திட்டமிடாமல் உணர்ச்சியை வெளிப்படுத்துதல் மற்றும் தன் செயல்கள் மூலம் ஏற்படும் நீண்ட கால விளைவுகள் மீது குறைவான அக்கறை காட்டுதல் - "முதலில் செயல்படவும், பின்னர் சிந்திக்கவும்" என்ற முதுமொழி மூலம் சுருக்கமாக வெளிப்படுத்தப்படுகிறது.</p>
    <p>உணர்ச்சி வயப்படுதல் எப்போதுமே மோசமானதாக இருக்காது. உணர்ச்சி வயப்படுபவர்கள் எதிர்பாராத வாய்ப்புகளை எளிதில் பயன்படுத்திக் கொள்வர், சிரமமின்றி தங்கள் எண்ணங்களை வார்த்தைகளாக மாற்றி, விரைவில் மாற்றங்களுக்கு ஏற்ப தன்னை மாற்றியமைப்பர். சமநிலையைக் கண்டறிதலே மிக முக்கியமாகும்.</p>
    <p>உணர்ச்சி வயப்படுதலை கட்டுப்படுத்துவதன் மூலம் நமது செயல்களில் அவ்வுணர்வு ஆதிக்கம் செலுத்துவதில் இருந்துத் தடுக்கிறது. உணர்ச்சி வயப்படுதலைக் கட்டுப்படுத்த முடியாமல் இருத்தல் ஒரு பிரச்சனையாக மாறும்போது, நமது நடத்தைகளை நிர்வகிக்கவோ, நமது மனநிலையைக் கட்டுப்படுத்தவோ முடியவதில்லை, இது நமது குடும்பம், நண்பர்கள் அல்லது வேலையில் பிரச்சனைகளுக்கு வழிவகுக்கும். உணர்ச்சி வயப்படுதலை கட்டுப்படுத்த முடியாமல் இருத்தல் என்பது, அதிகமாக சூதாடுவது அல்லது பாலியல் குற்றங்களில் ஈடுபடுவது போன்ற ஆபத்தான நடத்தைக்கும் வழிவகுக்கக்கூடும்.</p>
<p>உணர்ச்சி வயப்படுதல் என்பது இவ்விடத்தில் குழந்தைகளிடம் தோன்றும் பாலியல் ரீதியான தூண்டுதல் மீது ஒருவருக்குள்ள கட்டுபாடின்மையை குறிக்கும். குழந்தைகளுக்கு எதிரான பாலியல் குற்ற வரலாற்றைக் கொண்ட பீடோஃபிலிக் ஆண்கள், குழந்தைகளுக்கு எதிரான பாலியல் குற்ற வரலாறு இல்லாத பீடோஃபிலிக் ஆண்களை ஒப்பிடும்போது குறைவான தூண்டுதல் கட்டுப்பாட்டை வெளிப்படுத்துகிறார்கள் என ஆராய்ச்சியில் தெரியவந்துள்ளது.</p>
<p>துாண்டுதல் உணர்வுடன் இருப்பது எப்போது பொருத்தமாதாக இருக்கும் மற்றும் எப்போது பொருத்தமாதாக இருக்காது என்பது குறித்த புரிதல் இருப்பதும், சரியான தேர்வுகளைச் செய்ய இத்தகைய விழிப்புணர்வைப் பயன்படுத்துவதும் முக்கியமாகும்.</p>
<p>உங்கள் தூண்டுதல் உணர்வுகளை கட்டுப்படுத்துதல் மற்றும் சலனத்தைத் தடுத்து நிறுத்தும் முறைகளுக்கான சில குறிப்புகள் மற்றும் உத்திகள் இங்கே உள்ளன:</p>  
  
  

</div>

<div class="ce_text block">

    <h3>நுட்பமாகச் சிந்தித்தல்   </h3>
      
  
    <p>எவ்வாறு நடை<em>முறையில்</em> (ஸ்தூலமாக) தூண்டுதலை தவிர்க்கலாம் என்று கேட்பதற்கு பதிலாக ஏன் நீங்கள் துாண்டுதல் <em>உணர்வோடுச்</em> செயல்படக்கூடாது (சுருக்கம்) என உங்களை நீங்களே கேட்டுக்கொள்ளுங்கள்.  </p>
    <p>ஆராய்ச்சி தெரிவிப்பது என்னவென்றால் நுட்பமாக (ஏன் கேள்வி <em>கேட்பது</em>) நமது இலக்குகளைப் பற்றி நமக்கு நாமே கேட்டுக்கொள்ளுதல் என்பது நமது தூண்டுதல்களைக் கட்டுப்படுத்த உதவுகிறது. நாம் நம்மை நாமே <em>ஏன்?</em> என கேள்வி கேட்கும் போது, நமது செயல்களை ஒரு பெரிய புதிர் ஒன்றின் ஒரு பகுதியாகவே  நாம் நினைக்கிறோம். இதனால் நம்மனதை ஒருமுகப்படுத்தி செயல்பட எளிதாகிறது. மேலும் சலனங்களை எதிர்மறையுடன் தொடர்புபடுத்துகிறது.</p>
    <p>எடுத்துக்காட்டு: நான் தொலைக்காட்சி பார்க்க வேண்டுமா அல்லது நடைப்பயிற்சிக்கு செல்ல வேண்டுமா?</p>
    <p><em>ஏன்</em> நான் நடைப்பயிற்சிக்கு செல்ல வேண்டும்?</p>
<ul>
    <li>மன அழுத்தத்திற்கு நான் அடிக்கடி ஆளாகிறேன். திறந்தவெளி, புத்துணர்ச்சியூட்டி இளைப்பாற்றும்.</li>
    <li>நான் நீண்ட காலமாக ஆரோக்கியமான வாழ்க்கை முறைகுறித்து யோசித்து வருகிறேன். நடைப்பயிற்சி செய்வது நிச்சயமாக என் உடல் நலத்திற்கு நல்லது.</li>
    <li>எனது சமூக உறவுகளை விரிவாக்கவும், வலுப்படுத்தவும் விரும்புகிறேன். நான் வெளியில் இருக்கும்போது சில நண்பர்களையோ அல்லது பரிச்சயமானவர்களையோ சந்திக்க நேரலாம், அல்லது புதிய நபர்களைக் கூட சந்திக்கலாம்.</li>
</ul>
<p>அதற்கு பதிலாக தொலைக்காட்சி பார்த்தால் என்னவாகும்? இல்லை! அது எனக்கு எந்த பயனும் தராது</p>
<p>மற்றும் இந்த <em>எவ்வாறு</em> என்னும் கேள்வி?</p>
<p><em>எவ்வாறு</em> நான் தொலைக்காட்சி பார்க்காமல் இருப்பது?</p>
<ul>
    <li>எனக்கு நிறைய மன உறுதி தேவைப்படுகிறது.</li>
    <li>இது அதிகளவிலான குறைபாடு போல் தெரிகிறது</li>
</ul>
<p>அதற்குப் பதிலாக நடைப்பயிற்சி செய்தால் என்ன? இது உண்மையில் அவசியம் தானா?</p>
<p>நாம் <em>ஏன்</em> என்ற கேள்வியை கேட்கும் போது, நடைப்பயிற்சியை நேர்மறையான ஒன்றாகவும், தொலைக்காட்சி பார்ப்பதை எதிர்மறையான ஒன்றாகவும் பார்க்கிறோம். மாறாக நாம் <em>எவ்வாறு</em> என்று கேட்கையில் நேரெதிராக மாறுகிறது.</p>  
  
  

</div>

<div class="ce_text block">

    <h3>வெகுமதிகள்</h3>
      
  
    <p>நமது நீண்ட கால லட்சியங்களை முறையான  வெகுமதிகளுடன் தொடர்புபடுத்தும்போது, சலனத்தை எதிர்த்துப் போராடுவது எளிதாகிறது.</p>
    <p>ஓர் அமைதியான மற்றும் மரியாதையான வாழ்க்கை என்ற நமது நீண்ட கால இலக்கை அடைவதற்காக, குழந்தைகளை வன்கொடுமை செய்யும் விஷயங்களைப் பார்ப்பது போன்ற உந்துதல்களை நாம் எதிர்க்கும் ஒவ்வொரு முறையும் நமக்கு நாமே வெகுமதிகளை வழங்குவது நமது இலக்கை நோக்கிச் செல்ல நமக்கு உதவும்.</p>
<p>உங்களுக்கு எதை வெகுமதியாக வழங்கினால் பலன் இருக்கும் என சிந்திக்க முயற்சிக்கவும் - அநேகமாக ஒரு சாக்லேட்டை எடுத்துக்கொள்வதா அல்லது சினிமாவுக்குச் செல்வதா?</p>  
  
  

</div>

<div class="ce_text block">

    <h3>உங்கள் மன அழுத்தத்தை சமாளிக்கவும்</h3>
      
  
    <p>நாம் மன அழுத்தத்தில் இருக்கும்போது, அடிக்கடி சலனத்திற்கு நாம் ஆளாகிறோம். ஏனென்றால், நாம் மன அழுத்தத்தில் இருக்கும்போது - குறிப்பாக நமது மூளையின் வெகுமதியைக் கோரும் அமைப்பானது - வெகுமதியளிக்கும் தூண்டுதல்களைத் தேடுகிறது, பெரும்பாலும் அவை நீண்ட கால இலக்குகளை சமரசம் செய்துவிடுகிறது.</p>
      <p>நீங்கள் மன அழுத்தத்தில் இருக்கும்போது உங்களை நீங்களே ஆசுவாசப்படுத்திக்கொள்ள உடல் ஸ்கேன் செய்தல் மதிப்புமிக்க கருவியாக இருக்கலாம். இதுபற்றி உங்களுக்கு அறிமுகம் இல்லையென்றால், <em>இடைவேளை எடுத்துக்கொண்டு</em> மேலும் அறியவும்.</p>  
  
  

</div>

</div>
<div class="row" style="margin-top: 5em;">
    <div class="col-xs-6">
        <a href="../modules" class="btn btn-success">அனைத்துப் பாடப்பிரிவுகள்</a>
    </div>
    <div class="col-xs-6 text-right">
        <a href="../module/situation-analysis" class="btn btn-success">முந்தைய ஆன்லைன் தொகுதி</a>
                            <span> </span>
                            <a href="../module/empathy" class="btn btn-success">அடுத்த ஆன்லைன் தொகுதி</a>
            </div>
</div>    
      <!--kg-card-end: html-->