<!--kg-card-begin: html--><h1>Akceptacja</h1><div><div class="ce_text block"><h3>Czym jest akceptacja?</h3><p>Wyobraź sobie, że jesteś kierowcą autobusu jadącego drogą do określonego miejsca. Droga, którą podążasz, jest kręta i usłana głębokimi dziurami oraz wybojami. Czasami nawet trudno utrzymać w polu widzenia samą drogę. Po drodze poznajesz mnóstwo różnych pasażerów. Niektórzy są niegrzeczni i wyrażają swoje opinie głośno i agresywnie, niektórzy zaś siedzą cicho, a jeszcze inni zastraszają Cię, krzycząc, jak masz jechać. Wyobraź sobie, że ten autobus jest Twoją świadomością i to Ty próbujesz nie zboczyć z drogi pośród całego tego chaosu. Jednego z tych pasażerów można nazwać samotnością, innego pedofilią lub wstrętem do siebie. Goście ci są głośni i nieugięci. Przeszkadzają Ci, gdy starasz się utrzymać na drodze. Doradzają Ci lub próbują nakłonić Cię do skręcenia w prawo lub w lewo. Inni zniechęcają Cię i mówią, że Ci się nie uda, bez względu na to, czego spróbujesz. Po pewnym czasie możesz zdać sobie sprawę, że jesteś tak bardzo zajęty tymi ludźmi, że w końcu przegapiasz znak drogowy lub skręcasz w złą stronę. Być może zatrzymujesz autobus, zawracasz i upominasz swoich pasażerów, zamiast skoncentrować się na drodze przed Tobą. Nie posuwasz się naprzód. Zajmujesz się za to rzeczami, które nie mają nic wspólnego z Twoim miejscem docelowym.</p><p>Wybór należy do Ciebie: albo dalej się kłócisz i zmagasz z pasażerami, albo dajesz im spokój, ściskasz kierownicę i skupiasz się na drodze oraz celu, do którego zmierzasz. Prawdopodobnie będziesz musiał zabrać ze sobą całą grupę i nie będziesz mógł się jej pozbyć. Jednak to Ty decydujesz, czy skoncentrujesz się na podróży, czy na krzykach gości.</p></div><div class="ce_text block"><h4>Czym właściwie jest akceptacja?</h4><p>Akceptacja oznacza…</p><p>… stawienie czoła prawdzie.</p><p>… zaprzestanie walki z rzeczywistością.</p><p>… uznanie obecnej sytuacji takiej, jaka jest.</p><p>… zaprzestanie wymuszania niemożliwych zmian.</p></div><div class="ce_text block"><h4>A więc co teraz?</h4><p>Zapoznaliśmy się już z założeniem, że preferencje seksualne dotyczące płci, wieku i skłonności prawdopodobnie pozostają stabilne przez całe życie.</p></div><div class="ce_text block"><h4>Czy to naprawdę takie złe?</h4><p>Dla niektórych może to być szokujące, ale w rzeczywistości nie jest to żadna katastrofa.</p><p>Preferencje seksualne to tylko jeden z budulców naszej osobowości. Składa się ona z wielu elementów. Należą do nich jeszcze nasze wartości i kodeksy moralne, nasze mocne i słabe strony, nasze cechy charakteru i rzeczywiste zachowanie. Wszystkie te atrybuty i wiele innych składają się na naszą osobowość. Pamiętaj, tylko nasze zachowanie decyduje o tym, jak jesteśmy postrzegani w kontekstach społecznych. Nie mamy wypisanych na czole naszych fantazji seksualnych.</p></div><div class="ce_text block"><h3>Podsumujmy</h3><p>Akceptacja preferencji seksualnych oznacza…</p><p>… uznanie ich za ledwie jeden element naszej osobowości.</p><p>… zrozumienie siebie takimi, jacy jesteśmy.</p><p>… branie odpowiedzialności za własne czyny.</p><p>… ciężką pracę, która się opłaci!</p></div></div><div class="row" style="margin-top: 5em;"><div class="col-xs-6"><a href="../modules"class="btn btn-success">Wszystkie moduły</a></div><div class="col-xs-6 text-right"><a href="../module/genesis-of-sexual-attractions" class="btn btn-success">Poprzedni moduł online</a><span> </span><a href="../module/take-a-break" class="btn btn-success">Następny moduł online</a></div></div><!--kg-card-end: html-->