<!--kg-card-begin: html-->
    
<h1>স্বীকৃতি</h1>
<div>
    
<div class="ce_text block">

    <h3>স্বীকৃতি কী?</h3>
      
  
    <p>মনে করুন আপনি একজন বাস চালক আর একটি নির্দিষ্ট গন্তব্যের দিকে একটি রাস্তা ধরে যাচ্ছেন৷ আপনি যে রাস্তাটি দিয়ে গাড়ি চালিয়ে যাচ্ছেন সেটি আঁকাবাঁকা এবং তাতে গভীর গর্ত ও বাধা রয়েছে৷ এমনকি কখনও কখনও রাস্তার প্রতি দৃষ্টি বজায় রাখতে আপনার অসুবিধা হয়। চলার পথে, আপনি বিভিন্ন ধরনের যাত্রীদের সাথে পরিচিত হন। কোন কোন লোক অভদ্র হন এবং জোর গলায় এবং মারমুখোভাবে নিজের মতামত প্রকাশ করেন, কেউ কেউ চুপচাপ বসে থাকেন এবং অন্যরা আপনাকে নির্দেশ দিয়ে চিৎকার করে ভয় দেখান। কল্পনা করুন যে এই বাসটি আপনার চেতনা এবং আপনি এমন একজন যিনি এই সমস্ত চরম বিশৃঙ্খলার মধ্যে নিজেকে সোজা রাখার চেষ্টা করছেন। এই যাত্রীদের একজনকে বলা যেতে পারে একাকীত্ব, অন্যজনকে বলা যেতে পারে পেডোফিলিয়া বা আত্ম-ঘৃণা। এই সকল অতিথিরা জোরে-জোরে আর অবিরাম কথা বলেন৷ আপনি সঠিক রাস্তায় থাকার চেষ্টা করছেন বলেই তারা আপনাকে বিরক্ত করছেন। তারা আপনাকে পরামর্শ দেন বা ডানদিকে বা বামদিকে ঘুরে যেতে হবে তা বোঝানোর চেষ্টা করেন। অন্যরা আপনাকে নিরুৎসাহিত করেন এবং বলেন যে আপনি হেরে যাবেন, আপনি যাই চেষ্টা করে থাকুন না কেন। কিছুক্ষণ পরে, আপনি বুঝতে পারবেন যে আপনি এই অতিথিদের সাথে বোঝাপড়া করতে এতটাই ব্যস্ত যে আপনি একটি ট্রাফিক সংকেত মিস করেছেন বা ভুল পথে চলে গেছেন। সম্ভবত আপনি সামনের রাস্তায় মনোযোগী না হয়েই বাস থামিয়ে ঘুরে দাঁড়ান এবং আপনার অতিথিদের বকাবকি করেন। এতে আপনি এগিয়ে যাচ্ছেন না, তার পরিবর্তে, আপনি এমন জিনিস নিয়ে ভাবছেন যেগুলোর সাথে আপনার গন্তব্যের কোনও সম্পর্ক নেই।</p>
    <p>এটি আপনার পছন্দ: হয় আপনি যাত্রীদের সাথে তর্ক করবেন এবং যুঝতে থাকবেন বা আপনি তাদের থাকতে দেবেন, গাড়ি চালাতে থাকবেন এবং রাস্তা আর গন্তব্যের দিকে মনোযোগ দেবেন। আপনাকে পুরো দলটিকে সাথে নিয়েই চলতে হবে, আপনি তাদের থেকে বাঁচতে পারবেন না। তবে, এটি আপনার সিদ্ধান্ত, যে আপনি আপনার যাত্রায় মন দেবেন নাকি আপনার অতিথিদের উপরে চিৎকার করবেন।</p>  
  
  

</div>

<div class="ce_text block">

    <h4>স্বীকৃতি আসলে কী?</h4>
      
  
    <p>স্বীকৃতি মানে…</p>
    <p>… সত্যের মুখোমুখি হওয়া।</p>
    <p>… বাস্তবতার বিরুদ্ধে লড়াই বন্ধ করা।</p>
    <p>… বর্তমান পরিস্থিতি যেমন আছে সেটাকেই স্বীকার করা।</p>
    <p>… অসম্ভব পরিবর্তন ঘটানোর চেষ্টা বন্ধ করা</p>  
  
  

</div>

<div class="ce_text block">

    <h4>তাহলে এখন কী হবে?</h4>
      
  
    <p>আমরা ইতোমধ্যেই এই ধারণাটি পেয়েছি যে লিঙ্গ, শরীরের বয়স এবং প্রবৃত্তির প্রতি যৌন পছন্দ সম্ভবত সারাজীবনই একরকম থেকে যায়।</p>  
  
  

</div>

<div class="ce_text block">

    <h4>এটা কি সত্যিই খারাপ জিনিস?</h4>
      
  
    <p>এটি কিছু লোকের ক্ষেত্রে একটি আঘাত হতে পারে তবে এটি আসলে বিপর্যয়কারী কোনো ঘটনা নয়।</p>
    <p>যৌন পছন্দ হলো শুধুমাত্র আমাদের ব্যক্তিত্বের একটি অংশ৷ আমাদের ব্যক্তিত্ব অনেক উপাদান মিলে গড়ে ওঠে। এর মধ্যে রয়েছে আমাদের মূল্যবোধ আর নৈতিক কোড, আমাদের শক্তি এবং দুর্বলতা, আমাদের ব্যক্তিত্বের লক্ষণ এবং প্রকৃত আচরণ। এই সমস্ত গুণ এবং আরও অনেক কিছু আমাদের ব্যক্তিত্বকে গড়ে তোলে। মনে রাখবেন, শুধুমাত্র আমাদের আচরণই সামাজিক প্রেক্ষাপটে আমাদের প্রতি অন্যদের উপলব্ধি নির্ধারণ করে থাকে৷ যৌন কল্পনা আমাদের কপালে লেখা থাকে না।</p>  
  
  

</div>

<div class="ce_text block">

    <h3>এর সংক্ষিপ্তসার</h3>
      
  
    <p>যৌন পছন্দকে স্বীকার করার মানে হলো…</p>
    <p>… এটিকে শুধুমাত্র আমাদের ব্যক্তিত্বের একটি অংশ হিসাবে স্বীকৃতি দেওয়া।</p>
    <p>… আমরা যেমন আছি ঠিক সেভাবেই নিজেদেরকে বোঝা।</p>
    <p>… আমাদের আচরনের দায়িত্ব নেওয়া৷</p>
    <p>… কঠোর পরিশ্রম করা যার ফল আমরা পাবো !</p>  
  
  

</div>

</div>
<div class="row" style="margin-top: 5em;">
    <div class="col-xs-6">
        <a href="../modules" class="btn btn-success">সমস্ত মডিউল</a>
    </div>
    <div class="col-xs-6 text-right">
        <a href="../module/genesis-of-sexual-attractions" class="btn btn-success">পূর্ববর্তী অনলাইন মডিউল</a>
                            <span> </span>
                            <a href="../module/take-a-break" class="btn btn-success">পরবর্তী অনলাইন মডিউল</a>
            </div>
</div>    
      <!--kg-card-end: html-->