<!--kg-card-begin: html-->
    
          
<div class="ce_text first last block">

            <h1>About</h1>
      
  
  
      
<figure class="image_container float_left" style="margin-right:25px;margin-bottom:25px;">
  
  

<img src="https://bila.nz/images/u26.jpg" width="450" height="338" alt="" itemprop="image">


  
  </figure>
  
<p><em>Troubled Desire</em> ان لوگوں کیلئے ایک انٹرنیٹ پر مبنی سیلف مینیجمنٹ ٹول ہے جو بچوں اور نوعمروں کی طرف میلان محسوس کرتے ہیں۔ مقصد بالآخر بچوں کے جنسی استحصال اور بچوں کے ساتھ بدسلوکی کی تصاویر کے استعمال کو روکنا اور بچوں کی طرف جنسی میلان رکھنے والوں کو ہونے والی پریشانی کو دور کرنا ہے۔</p>
<p>انسانی جنسیت مختلف قسم کی جنسی ترجیحات سے متصف ہوتی ہے۔ ہر فرد میں مخصوص شہوانی خصوصیات ہوتی ہیں جن کا احساس پہلے بطور خیالی تصورات کے ہوتا ہے اور کچھ وقت کے بعد بطور طلب کے جو عادت بن جاتی ہیں۔ کسی بھی قسم کی جنسی ترجیح پہلے سے طے شدہ ہوتی ہے اور اس میں انتخاب کا دخل نہیں ہوتا؛ کوئی بھی شخص اپنے جنسی رجحان کو اپنی مرضی سے منتخب نہیں کر سکتا۔</p>
<p>شہوانی ہیجان کے مخصوص پیٹرنز کے نتیجے میں قبل از بلوغت بچوں اور/یا ابتدائی بلوغت نوعمروں کی جسمانی عمر کیلئے جنسی ترجیح ہوتی ہے۔ جرمنی کے اعداد و شمار کے مطابق، تقریباً ایک فیصد مرد آبادی اس قسم کی جنسی ترجیحات کی خصوصیت رکھتی ہے، جسے عالمی ادارہ صحت نے "پیڈوفیلیا" کا نام دیا ہے۔ جب تک کہ بچوں میں جنسی دلچسپی رکھنا تصوراتی سطح پر رہی ہے وہاں تک کوئی نقصان نہیں ہوا ہے۔تاہم، اگر ان تصوارات کو عملی طور پر انجام دیا جائے تو یہ بچے کیلئے بہت نقصان دہ ہو سکتا ہے۔</p>
<p>سماجی ممانعت کی وجہ سے، پیڈوفائل ہونا سنگین ذاتی پریشانی کا سبب بن سکتا ہے۔ یہ ڈپریشن، اضطراب اور سماجی تنہائی سے وابستہ علامات کا سبب بن سکتا ہے، جس کے نتیجے میں دراصل تحریکوں پر عمل کرنے کے امکان میں اضافہ ہو سکتا ہے۔اس کے نتیجے میں پریشان کن جنسی رویہ وجود میں آ سکتا ہے جو بچوں کے جنسی استحصال کے طور پر یا بچوں کے جنسی استحصال کی تصاویر (بچوں کی فحش نگاری) کے استعمال کے طور پر ظاہر ہو سکتا ہے۔ </p>
<p>اس بات کو یقینی بنانا کہ یہ جرائم کبھی نہ ہوں اور طلب کا پریشان کن جنسی رویہ بننے سے روک کر متاثرہ افراد کی مدد کرنا ضروری ہے۔ پریشانی سے وابستہ علامات کو بہتر بنانے کی حکمت عملی اور جنسی دلچسپیوں کو ان پر عمل کئے بغیر مربوط کرنے کے طریقے موجود ہیں۔</p>
<p>اسی بات کو سمجھنے کی بناء پر جرمن حکومت نے نگہداشت صحت کے نظام میں پیڈوفیلیا والا رجحان رکھنے والوں کیلئے احتیاطی مدد کو مربوط کیا ہے۔ جرمنی کے ہر فرد کو مالی اخراجات کے بغیر یا اپنی شناخت ظاہر کئے بغیر احتیاطی علاج کا حق دیا گیا ہے۔</p>
<p>جرمنی میں یہ علاج ذاتی مشورے سے کیا جا سکتا ہے کیونکہ وہاں کا قانون پیڈوفیلیا والا رجحان رکھنے والوں کو اور ان لوگوں کو بھی جو اس قسم کا جرم کر چکے ہیں، کو قانونی اعتبار (ڈاکٹر-مریض کی رازداری) کے بغیر ایسا کرنے کی اجازت دیتا ہے۔ بہت سے دیگر ممالک میں ایسا کرنے کو رپورٹ کرنا قوانین کے تحت لازم ہے جس کی وجہ سے ذاتی بنیادوں پر لائیو سیٹنگ میں مریضوں کے ساتھ کام کرنا مشکل ہوتا ہے۔</p>
<p>ہم ایک بین الاقوامی سطح پر متعلقہ رجحان کا سامنا کر رہے ہیں۔ بچوں کی حفاظت اور بچوں میں جنسی دلچسپی رکھنے والے افراد کے معیار زندگی کو بہتر بنانے کیلئے ہم یہ انٹرنیٹ پر مبنی سیلف مینیجمنٹ ٹول ان لوگوں کیلئے فراہم کر رہے ہیں جو ان کی لازمی رپورٹنگ کی مقامی صورتحال کی وجہ سے مدد حاصل کرنے سے قاصر ہیں۔ یہ خدمت گمنام، رازدارانہ اور بلا معاوضہ ہے اور اس میں کسی بھی طرح کا تصادم مفاد نہیں ہے۔ TROUBLED DESIRE کا مقصد ہر جگہ بچوں کے تحفظ میں تعاون کرنا اور پیڈوفیلیا والا رجحان رکھنے والے ان لوگوں کی مدد کرنا ہے جو صحت مند اور بھرپور زندگی جینے کیلئے جنسی زیادتی کو ترک کر دیتے ہیں۔</p>
<p>اگر آپ ایک ایسے طبیب ہیں جو ایسے لوگوں کی مدد کرنا چاہتے ہیں جن میں بچوں کے ساتھ جنسی تعلقات بنانے کا رجحان ہے، تو براہ کرم بلا جھجھک ہم سے (<a href="mailto:info@troubled-desire.com">info@troubled-desire.com</a>) پر رابطہ کریں </p>  

</div>
    
      <!--kg-card-end: html-->