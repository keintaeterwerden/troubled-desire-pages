<!--kg-card-begin: html-->
<h1>स्वीकार/स्वीकृती</h1>
<div>
    <div class="ce_text block">
        <h3>स्वीकारणे म्हणजे काय?</h3>
        <p>अशी कल्पना करा की तुम्ही एका विशिष्ट ठिकाणी जाणाऱ्या बसचे ड्रायव्हर आहात. तुम्ही जात आहात त्या रस्त्यावर बरेच खड्डे आहेत आणि बरीच वळणे असलेला हा रस्ता बराच खराब झालेला आहे. कधी कधी तर असं होत आहे की तुम्हाला तो समोरचा रस्ता नीट दिसतही नाही. अशा रस्त्यावरून बस नेत असतांना विविध प्रकारचे प्रवासी बसमध्ये घ्यावे लागत आहेत. काहीजण खूपच उद्धट आणि त्यांची मते आक्रमक रीतीने बोलून दाखवणारे असे आहेत. तर काही प्रवासी असे आहेत की आपापल्या बाकांवर गुपचूप बसून राहिलेले आहेत तर काहीजण तुमच्यावर दादागिरी करत ओरडून तुम्हाला ड्रायव्हिंग बद्दल वेगवेगळ्या सूचना देउन त्रास देत आहेत.</p>
        <p>आता अशी कल्पना करा की, ही बस म्हणजे तुमची जागृतीची जाणीव आहे आणि तुम्ही स्वत: या गोंधळाच्या स्थितीला सामोरे जात स्वत:ला सावरत आयुष्य जगत पुढे जात आहात. एकटेपणा हा तुमचा एक प्रवासी आहे तर दुसरा एक प्रवासी आहे ज्याचे नांव आहे पिडोफिलीया, अर्थात, स्वत:ची हेटाळणी किंवा आत्म-धिक्कार. असे हे तुमच्या स्व-जाणीवेमधले वेगवेगळे प्रवासी तुम्हाला ठळकपणे जाणवत आहेत आणि तुमचा पिच्छा सोडत नाहीयेत. तुम्ही तुमच्या मार्गावर लक्ष देऊन शांतपणे पुढे जाण्याचा प्रयत्न करत आहात पण हे लोक तुम्हाला त्रास देत आहेत. ते कधी तुम्हाला उपदेश करत आहेत तर कधी तुम्हाला काहीतरी पटवून देण्याचा प्रयत्न करत आहेत आणि डावीकडे किंवा उजवीकडे वळायला सांगत आहेत. इतर काही जण तुम्हाला अपयशाची भीती दाखवत घाबरवून सोडत आहेत. काही वेळाने तुमच्या असे लक्षात येईल कि या लोकांकडे लक्ष देण्यात तुम्ही इतके व्यग्र झालात कि तुमचे वाहतुकीच्या खुणांच्या पाट्यांकडे लक्षच राहिले नाही किंवा चुकीचे वळण घेऊन भलत्याच रस्त्यावर गाडी नेलीत. मग कदाचित तुम्ही असे कराल कि बस थांबवाल, मागे वळाल, आणि त्रास देणाऱ्या प्रवाश्यांच्या अंगावर ओरडाल. म्हणजेच काय तर योग्य दिशेने आपल्या अंतिम ध्येयाकडे नेणाऱ्या रस्त्यावर जाण्याऐवजी आहे त्याच ठिकाणी थांबलेले असाल आणि अंतिम ध्येयाशी काही संबंध नसलेल्या गोष्टींशी सामना करण्यात सगळा वेळ आणि शक्ती खर्च कराल.</p>
        <p>अशा प्रसंगात काय करायचे हा सर्वस्वी तुमचा प्रश्न आहे. एकतर तुम्ही या लोकांशी वाद घालणे किंवा हुज्जत घालणे सुरु ठेवू शकता किंवा त्यांना जसे आहेत तसे राहू देऊन, फक्त बस चालवण्यावर आणि अवघड रस्त्यावर लक्ष केंद्रित करून नीटपणे तुमच्या ध्येयाकडे पोहोचू शकता. तुम्हाला बहुतेक ह्या सगळ्यांना तुमच्या बरोबर घेऊन जावं लागेल आणि तुमची त्यांच्यापासून सुटका होणार नाही. एक लक्षात ठेवा, आपलं लक्ष स्वतःच्या प्रवासावर एकाग्र करायचं, की प्रवासी पाहुण्यांच्या ओरडण्यावर, ही निवड फक्त तुमचीच असेल. निर्णय तुम्हीच घ्यायचा आहे.</p>
    </div>
    <div class="ce_text block">
        <h4>स्वीकार म्हणजे नक्की काय?</h4>
        <p>स्वीकार म्हणजे...</p>
        <p>... सत्याला सामोरे जाणे.</p>
        <p>… वास्तवाशी झगडा करायचे थांबवणे.</p>
        <p>… वास्तवाची योग्य जाणीव ठेवणे.</p>
        <p>… अशक्य असे बदल जबरदस्तीने घडवून आणण्याचे प्रयत्न थांबवणे.</p>
    </div>
    <div class="ce_text block">
        <h4>मग आता पुढे काय?</h4>
        <p>आतापर्यंत आपल्याला जवळजवळ कळून चुकलेलं आहे कि आपली जोडीदाराच्या लिंगासाठीची, शरीराच्या वाढीच्या बाबतीतली, आणि लैंगिकतेतील विशिष्ट कल, या गोष्टींबाबतच्या आवडी-निवडी ह्या एकदा विकसित झाल्या की आयुष्यभर बहुतेक करून स्थिर राहतात.</p>
    </div>
    <div class="ce_text block">
        <h4>हे खरोखरच इतकं वाईट आहे का?</h4>
        <p>असे स्वत:बद्दल समजले की काही लोकांना याचा मानसिक धक्काही बसू शकतो, पण ही काही अगदी जगबुडीची परिस्थिती नव्हे.</p>
        <p>आपली लैंगिक आवड-निवड ही आपल्या व्यक्तिमत्वाचा केवळ एक भाग असतो; संकट किंवा आपत्ति नव्हे. आपल्या एकूण व्यक्तिमत्त्वाचे इतरही अनेक भाग असतात.आपल्यासाठीचे नैतिक नियम, आपली मूल्ये, आपली बलस्थाने आणि आपल्या व्यक्तिमत्त्वा मध्ये असलेल्या उणिवा, तसेच आपले गुण आणि दोष, आणि आपले प्रत्यक्ष वर्तन अशा अनेक गुणविशेषांचे मिळून आपले व्यक्तिमत्त्व घडलेले असते. एक लक्षात ठेवा, आपल्या फक्त वागण्यावरूनच (बाह्य वर्तनावरून) लोकांचे आपल्याबद्दलचे मत बनत असते. आपल्या लैंगिक कल्पना या काही आपल्या कपाळावर छापलेल्या नसतात (तुम्ही चुकीचे वागला नाहीत तर कुणाच्या लक्षात यायला नको की तुमच्या कल्पना काय आहेत.)</p>
    </div>
    <div class="ce_text block">
        <h3>थोडक्यात पण महत्वाचे,</h3>
        <p>आपल्या लैंगिक आवडी-निवडीला संपूर्णपणे स्वीकारणे म्हणजे...</p>
        <p>... आपल्या व्यक्तिमत्त्वाचा तो केवळ एक भाग आहे हे समजून घेणे आणि मान्य करणे.</p>
        <p>… आपण जसे आहोत त्याबद्दलची स्व-जाणीव वाढवणे आणि स्वतःला व्यवस्थित ओळखणे.</p>
        <p>… आपल्या वागण्याची संपूर्ण जबाबदारी स्वीकारणे.</p>
        <p>… भरपूर कष्ट घेण्याची तयारी ठेवणे, त्यामुळे निश्चित फायदा होतो!</p>
    </div>
</div>
<div class="row" style="margin-top: 5em;">
    <div class="col-xs-6">
        <a href="../modules"class="btn btn-success">सर्व घटक</a>
    </div>
    <div class="col-xs-6 text-right">
        <a href="../module/genesis-of-sexual-attractions" class="btn btn-success">मागील ऑनलाईन घटक</a>
        <span> </span>
        <a href="../module/take-a-break" class="btn btn-success">पुढील ऑनलाईन घटक </a>
    </div>
</div>
<!--kg-card-end: html-->