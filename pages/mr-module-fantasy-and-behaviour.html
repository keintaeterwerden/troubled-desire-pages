<!--kg-card-begin: html-->
    
          <h1>दिवास्वप्ने कल्पना आणि वर्तन</h1>
<div>
    
<div class="ce_text block">

        
  
      <p>आपल्या लैंगिक आवडी-निवडींबद्दल विश्वसनीय माहिती मिळवायची असेल तर आपले लैंगिक वर्तन आणि त्याहूनही जास्त महत्त्वाचे म्हणजे आपल्या मनामध्ये येणाऱ्या लैंगिक कल्पना आणि दिवास्वप्ने त्यांच्यामुळेच ती मिळू शकते. आपले वर्तन आणि आपल्या मनातील कल्पना, विचार यामध्ये असलेला फरक जाणून घेणे अत्यंत महत्त्वाचे आहे. मनामध्ये येणाऱ्या कोणत्याही लैंगिक कल्पना किंवा दिवास्वप्ने यांच्यात “चांगली” किंवा “वाईट” अशी वर्गवारी करणे योग्य नाही. मात्र जेव्हा मनात येणाऱ्या कल्पनांप्रमाणे किंवा दिवास्वप्नं प्रमाणे आपले वागणे घडू लागले, आपल्या लैंगिक वर्तनाचा इतरांवर परिणाम होऊ लागला तर मात्र आपल्या वर्तनाची संपूर्ण जबाबदारी आपलीच असते. तसं पाहिलं तर आपल्या मनात येणाऱ्या प्रत्येक कल्पनेप्रमाणे किंवा आवेगाप्रमाणे आपण वागलेच पाहिजे असे नाही.</p>  
  
  

</div>

<div class="ce_text block">

            <h3>स्वतःच्या लैंगिकतेबाबत आणि लैंगिक निवडीबाबत आपण तज्ञ व्हायला हवे.</h3>
      
  
      <p>तुमच्या मनामध्ये येणाऱ्या कल्पनांचे आणि दिवास्वप्नांचे नीटपणे निरीक्षण करा, त्याबद्दल स्वतःच्या मनाशी विचार करा आणि त्याबद्दलची तुमची जाणीव परिपक्व करा. तुमच्या मनातील लैंगिक कल्पनांची आणि दिवास्वप्नांची तुम्हाला योग्य जाणीव असायलाच हवी. आता तुम्हाला बहुतेक करून हे कळून चुकलंच असेल की ज्यामुळे तुम्हाला उत्कट लैंगिक उत्तेजना येते अशा गोष्टी किंवा अशा कल्पना बदलणे हे अशक्य आहे. एकदा तुम्हाला एका विशिष्ट प्रकारे लैंगिक उत्तेजना येत असेल आणि त्यानंतर लैंगिक समाधान मिळत असेल तर पुन्हा पुन्हा तुम्हाला त्याच मार्गाने लैंगिक उत्तेजना येत राहते आणि लैंगिक समाधानही मिळत राहते. तुमच्या लैंगिक कल्पनांची किंवा दिवास्वप्नांची तुमच्या लैंगिक वर्तना बरोबर तुलना करा. बहुतांश लोकांच्या बाबतीमध्ये असे आढळून येते की त्यांच्या दिवास्वप्नांपैकी किंवा लैंगिक कल्पनांपैकी किमान काही गोष्टी अशा असतात की ज्या त्यांच्या लैंगिक आयुष्यात त्यांना कधीच प्रत्यक्षात अनुभवता येत नाहीत. किंवा त्यांना त्यांच्या लैंगिक कल्पनांप्रमाणे प्रत्यक्षामध्ये कधीच वागता आलेले नाही. अशा रीतीने आपल्या लैंगिक कल्पनांबाबत किंवा दिवास्वप्नांबाबत आपण जेवढे जागरूक राहू तेवढेच आपल्या लैंगिक वर्तनावर नियंत्रण करणे आपल्याला सोपे जाते.</p>
<p>आपल्या लैंगिक कल्पनां/दिवास्वप्नांबाबत आणि स्वतःच्या लैंगिक वर्तनाबद्दल जागरूक राहण्याचे काय महत्त्व आहे?</p>  
  
  

</div>

<div class="ce_text block">

            <h3>याचा प्रथम विचार करा आणि मग पुढे सुरु करा</h3>
      
  
      <ul>
<li>तुम्हाला नको असलेले किंवा अनपेक्षित आश्चर्याचे धक्के बसू नयेत आणि चिंता कमी व्हावी म्हणून तुमची स्वतःविषयीची जाण वाढवायला हवी</li>
<li>स्वतःमधील कौशल्यांचा आणि क्षमतांचा योग्य विकास करून आत्मविश्वास जागृत करा आणि ज्ञान मिळवा</li>
<li>तुमच्या लैंगिक इच्छांवर कृती करण्याचे आवेग कोणत्या परिस्थितीत अधिक तीव्र स्वरूप धारण करतात, अशा परिस्थिती ओळखायला शिका</li>
<li>तुमच्या वर्तनाबाबत तुम्ही जास्त सजग राहा आणि स्वतःला सांगा की “मला ज्याविषयी माहिती असते, त्यावर मी प्रभाव टाकू शकतो.” म्हणजेच, माझ्यामधल्या लैंगिक इच्छेवर कसं नियंत्रण ठेवायचं हे मला छान माहिती आहे</li>
</ul>  
  
  

</div>

</div>
<div class="row" style="margin-top: 5em;">
    <div class="col-xs-6">
        <a href="../modules"class="btn btn-success">सर्व घटक</a>
    </div>
    <div class="col-xs-6 text-right">
                    <a href="../module/take-a-break" class="btn btn-success">मागील ऑनलाईन घटक</a>
                            <span> </span>
            <a href="../module/self-perception" class="btn btn-success">पुढील ऑनलाईन घटक </a>
            </div>
</div>    
      <!--kg-card-end: html-->