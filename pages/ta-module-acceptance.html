<!--kg-card-begin: html--><h1>ஏற்றுக்கொள்ளுதல்</h1><div><div class="ce_text block"><h3>ஏற்றுக்கொள்ளுதல் என்றால் என்ன?</h3><p>நீங்கள் ஒரு பஸ் டிரைவர் என்று கற்பனை செய்து கொள்ளுங் ஒரு குறிப்பிட்ட இடத்திற்குச் செல்லும் சாலையைப் பின்தொடர்கிறீர்கள் என்று வைத்துக்கொள்வோம். நீங்கள் ஓட்டிச் செல்லும் சாலை ஆழமான பள்ளங்கள் மற்றும் மேடுகளுடன் வளைவாக இருப்பதால், சில சமயங்களில் சாலை மீதுள்ள  பார்வையைப் பராமரிப்பதில் கூட உங்களுக்கு சிரமங்கள் இருக்கும். வழியில், நீங்கள் பலவிதமான பயணிகளைப் பற்றி அறிவீர்கள். சிலர் முரட்டுத்தனமாகவும்,  சத்தமாகவும் ஆக்ரோஷமாகவும் தங்கள் கருத்துகளை வெளிப்படுத்துவர், சிலர் அமைதியாக இருப்பார்கள், மற்றவர்கள் உங்களை நோக்கி போக வேண்டிய வழியை கத்தி,  உங்களை பயமுறுத்துவார்கள் . இந்தப் பேருந்தை உங்கள் பிரக்ஞையுடன் ஒப்பிடுங்கள். இந்த குழப்பங்களுக்கு நடுவில் நீங்கள் உங்களை நேராக வழிநடத்த முயற்சிக்கிறீர்கள். இந்தப் பயணிகளில் ஒருவரின் பெயர் தனிமை , மற்றொருவர் பெயர் பீடோஃபிலியா அல்லது சுய-வெறுப்பு என்றும் அழைக்கப்படலாம். இந்த விருந்தினர்கள் கடினமாகவும் பிடிவாதமாகவும் உள்ளனர். நீங்கள் சாலையில் கவனம் செலுத்துகையில் உங்களைத் தொந்தரவு செய்கின்றனர். உங்களுக்கு அறிவுரை வழங்குகின்றனர் அல்லது வலது அல்லது இடது பக்கம் திரும்பும்படி உங்களை நம்ப வைக்க முயற்சிக்கின்றனர். எவ்வளவு முயன்றாலும் நீங்கள் தோல்வியடைவீர்கள் என்று கூறி மற்றவர்கள் உங்கள் ஊக்கத்தைக் கெடுகின்றனர். சற்று நேரத்திற்குப் பிறகு, இந்த விருந்தினர்களைக் கையாள்வதில் மூழ்கிப்போய், நீங்கள் ஒரு போக்குவரத்து அடையாளத்தை தவற விடவோ அல்லது தவறான வழியில் திரும்புவீர்கள் என்பதை நீங்கள் உணரலாம். ஒருவேளை, நீங்கள் பேருந்தை நிறுத்தி, பின்னால் திரும்பி உங்கள் விருந்தினர்களைக் கண்டிக்கவும் செய்யலாம்,  நீங்கள் முன்னோக்கி செல்லாமல், உங்கள் இலக்குடன் தொடர்பில்லாத விஷயங்களை நீங்கள் கையாண்டுக் கொண்டிருப்பீர்கள். </p><p>நீங்கள் தேர்ந்தெடுக்கலாம்: ஒன்று நீங்கள் பயணிகளுடன் வாதிட்டு போராட வேண்டும், அல்லது அவர்களைக் கண்டுக்கொள்ளாமல், வாகனத்தை இயக்கி நீங்கள் செல்லும் சாலை மற்றும் இலக்கின் மீது கவனம் செலுத்துங்கள். நீங்கள் முழுக் குழுவையும் அழைத்துச் செல்ல வேண்டியிருக்கும், மேலும் அவர்களிடமிருந்து விடுபடவும் முடியாது. இருப்பினும், உங்கள் பயணத்தில் கவனம் செலுத்துவதா அல்லது உங்கள் விருந்தினர்களின் கூச்சலில் கவனம் செலுத்துவதா என்பது நீங்கள் எடுக்கவேண்டிய முடிவாகும்.</p></div><div class="ce_text block"><h4>குறிப்பாக ஏற்றுக்கொள்ளுதல் என்றால் என்ன?</h4><p>ஏற்றுக்கொள்ளுதல் என்பது...</p><p>… உண்மையை எதிர்கொள்வது.</p><p>… உண்மை நிலைக்கு எதிராக போராடுவதை நிறுத்துதல்.</p><p>… தற்போதைய நிலைமையை அப்படியே ஒப்புக்கொள்வதற்கு.</p><p>… சாத்தியமற்ற மாற்றங்களை கட்டாயப்படுத்த முயற்சிப்பதை நிறுத்துதல்.</p></div><div class="ce_text block"><h4>அதன் பிறகு என்ன?</h4><p>பாலினம், உடல் வனப்பு, மற்றும் இயற்கையான சார்பு போன்றவற்றிற்கான பாலியல் நாட்டம் போன்றவை ஒருவரது வாழ்நாள் முழுவதும் நிலையாக இருக்கும் என்ற அனுமானத்தை நாம் ஏற்கனவே அறிந்திருக்கிறோம்.</p></div><div class="ce_text block"><h4>இது உண்மையில் மிகவும் மோசமானதா?</h4><p>இது சிலருக்கு அதிர்ச்சியாக இருக்கலாம், ஆனால் உண்மையில் இது பெரும் ஆபத்து அல்ல.</p><p>பாலியல் நாட்டம் என்பது நமது ஆளுமையின் ஒரு பகுதி மட்டுமே. நமது ஆளுமை என்பது பல கூறுகளை உள்ளடக்கியது. இதில் நமது மதிப்புகள், ஒழுக்கக் குறியீடுகள், நமது பலம் மற்றும் பலவீனங்கள், ஆளுமைப் பண்புகள் மற்றும் உண்மையான நடத்தை ஆகியனவும் அடங்கும். இவை எல்லாம் சேர்ந்தது தான் நமது ஆளுமை. சமூகச் சூழலில் நம்மைப் பற்றிய மற்றவர்களின் அனுமானத்தை நமது நடத்தை மட்டுமே தீர்மானிக்கிறது என்பதை நினைவில் கொள்க. பாலியல் கற்பனைகள் நம் விதியில் எழுதப்படவில்லை.</p></div><div class="ce_text block"><h3>அதைச் சுருக்கமாகச் சொல்லலாம்</h3><p>பாலியல் நாட்டத்தை ஏற்றுக்கொள்ளுதல் என்பது ...</p><p>… நமது தனிப்பட்ட ஆளுமையின் ஒரு பகுதியாக அதை அங்கீகரிப்பதாகும்.</p><p>… நாம் இருக்கும் விதம் குறித்து நம்மைநாமே புரிந்துகொள்வதாகும்.</p><p>… நம்மால் செய்யப்படும் செயல்களுக்கு நாமே பொறுப்பேற்க வேண்டும்.</p><p>… கடினமாக உழைத்தலும், நிச்சயம் பலன் தரும்!</p></div></div><div class="row" style="margin-top: 5em;"><div class="col-xs-6"><a href="../modules" class="btn btn-success">அனைத்துப் பாடப்பிரிவுகள்</a></div><div class="col-xs-6 text-right"><a href="../module/genesis-of-sexual-attractions" class="btn btn-success">முந்தைய ஆன்லைன் தொகுதி</a><span> </span><a href="../module/take-a-break" class="btn btn-success">அடுத்த ஆன்லைன் தொகுதி</a></div></div><!--kg-card-end: html-->