<!--kg-card-begin: html-->
    
          <h1>Sekret dobrego samopoczucia</h1>
<div>
    
<div class="ce_text block">

        
  
      <p>Sekret dobrego samopoczucia tkwi w rozwijaniu wewnętrznej siły i zwiększaniu zdolności do zaspokajania osobistych potrzeb przy jednoczesnym unikaniu angażowania się w problematyczne zachowanie. Aby odkryć swoje mocne strony, zadaj sobie pytanie, jakie są Twoje podstawowe wartości, dlaczego warto żyć i jaki jest sens Twojego życia. Każdy z nas ma swoje unikalne wartości i cele, a także własną umiejętność ich realizacji. W zależności od Twoich osobistych wartości różne podstawowe czynniki życiowe mogą być dla Ciebie mniej lub bardziej ważne. Jeśli czynniki, które są dla Ciebie ważniejsze, zostaną naruszone, ryzyko wystąpienia problematycznych działań może wzrosnąć. Aby osiągnąć satysfakcję i spełnienie, musisz wziąć odpowiedzialność za własne dobro.</p>  
  
  

</div>

<div class="ce_text block">

            <h3>Poradnik</h3>
      
  
      <p>Zastanów się nad swoją sytuacją. Co aktualnie idzie dobrze, a co nie daje Ci spokoju? Jakie aspekty swojego życia chciałbyś zmienić? Czy to w ogóle możliwe? Zrób listę i podziel ją według rzeczy, które możesz zmienić, i tych, których nie możesz. Skup się na faktach, które można zmienić! Uporządkuj je, zaczynając od najważniejszego.</p>
<p>Jak ważne są dla Ciebie następujące podstawowe czynniki życiowe? Jak je zaspokajasz i jaki poziom satysfakcji osiągasz?</p>
<ol>
<li>Życie (w tym zdrowe życie i funkcjonowanie)</li>
<li>Wiedza</li>
<li>Doskonałość w zabawie</li>
<li>Doskonałość w pracy</li>
<li>Doskonałość w działaniu (autonomia i samokierowanie) </li>
<li>Spokój wewnętrzny (wolność od emocjonalnego zamętu i stresu)</li>
<li>Pokrewieństwo (w tym relacje rodzinne, przyjacielskie i intymne)</li>
<li>Społeczność</li>
<li>Duchowość (w szersze znaczeniu poczucie odnajdywania sensu i celu w życiu)</li>
<li>Szczęście</li>
<li>Kreatywność</li>
</ol>
<p>Wybierz i zapisz swoje podstawowe wartości. Co daje Ci największą radość w życiu?</p>  
  
  

</div>

<div class="ce_text block">

            <h3>Historia Johna</h3>
      
  
      <p><em>„Kiedy zacząłem się zastanawiać nad swoją sytuacją, byłem bardzo zmotywowany i mocno zdeterminowany, aby zmienić swoje problematyczne zachowania seksualne. Chociaż jestem żonaty i troszczymy się o siebie z miłością, największe podniecenie seksualne odczuwam, kiedy fantazjuję o dziewczętach w wieku poprzedzającym dojrzewanie. Nigdy nie miałem kontaktu seksualnego z dziewczynkami w tym wieku. Nie miałem jakichś szczególnych problemów, żeby się temu oprzeć, ale zdarzyło mi się korzystać ze zdjęć przedstawiających wykorzystywanie seksualne dzieci. Nawet wyrok za posiadanie pornografii dziecięcej, kiedy miałem 18 lat, nie powstrzymał mnie przed wielokrotnym przeglądaniem Internetu w poszukiwaniu nowych. Przemożne pragnienie nigdy nie minęło. Za każdym razem, kiedy to zrobiłem, wstydziłem się, a błędne koło wstrętu do siebie i przygnębionego nastroju skłaniało mnie do ponownego poszukiwania, aby przezwyciężyć te uczucia. Po przeanalizowaniu rozmaitych sytuacji stwierdziłem, że w zasadzie tylko, kiedy oglądałem te obrazy, potrafiłem oddać się chwili i zapomnieć o wszystkich swoich nieprzyjemnych odczuciach i otaczającym mnie świecie. Uznałem wdzięczność, przyjaźń, radość życia, miłość i szacunek do samego siebie za moje podstawowe wartości. Odkryłem, że moja potrzeba docenienia nie została zaspokojona w dzieciństwie w interakcjach z matką, osobą, z którą łączyła mnie największa więź. Czegokolwiek bym nie zrobił, nigdy nie było to wystarczająco dobre. Dawałem z siebie coraz więcej, ale to i tak nie wystarczało. Choć było trudno, pogodziłem się z tym, że nigdy nie zmienię swoich doświadczeń z dzieciństwa ani faktu, że ciąży na mnie pociąg seksualny do dziewczynek. Uznanie tego przyniosło mi ulgę i dało możliwość skupienia się na wynikającym z tego zachowaniu. Sprzeczność między moimi podstawowymi wartościami a problematycznym zachowaniem stała się oczywista i mogłem wziąć odpowiedzialność za swoje czyny. Powoli zacząłem wdrażać moje podstawowe wartości do swojego codziennego życia. Zacząłem inwestować w kontakty towarzyskie i częściej spotykać się ze znajomymi, zamiast siedzieć samemu w domu. Wróciłem do trenowania sztuk walki, co porzuciłem kilka lat wcześniej. Pozwoliło mi to się oderwać od nieprzyjemnych myśli i skupić się na wysiłku fizycznym oraz na swoim ciele. Od czasu do czasu wciąż nachodzi mnie ochota poszukania zdjęć w Internecie, ale teraz, gdy mam świadomość swoich starych nawyków i postanowiłem się skupić na moich podstawowych wartościach, jestem w stanie oprzeć się pragnieniu i zająć się innymi rzeczami”.</em></p>  
  
  

</div>

</div>
<div class="row" style="margin-top: 5em;">
    <div class="col-xs-6">
        <a href="../modules"class="btn btn-success">Wszystkie moduły</a>
    </div>
    <div class="col-xs-6 text-right">
                    <a href="../module/medical-treatment-options" class="btn btn-success">Poprzedni moduł online</a>
                    </div>
</div>    
      <!--kg-card-end: html-->