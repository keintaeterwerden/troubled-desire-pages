<!--kg-card-begin: html--><h1>బాధితుల లేఖ</h1><div><div class="ce_text block"><p>తన చిన్నతనంలో తరచుగా లైంగిక దాడులకు గురైన ఒక మహిళ రాసిన లేఖను జాగ్రత్తగా చదవండి.</p><p>లైంగిక దాడి(స్వల్పకాలిక పరిణామాలు) తర్వాత వేర్వేరు సమయాల్లో బాధితులు ఎలా స్పందిస్తారనేది తెలుసుకునేందుకు దయచేసి కొంత సమయం గడపండి. లైంగిక దాడిన జరిగిన వెంటనే(స్పల్పకాలిక) బాధితుడు/బాధితురాలిలో ఎలాంటి ఆలోచనలు ఉంటాయి?  లైంగిక దాడిజరిగిన కొన్ని వారాలు/నెలలు/సంవత్సరాల తర్వాత(దీర్ఘకాలం తర్వాత) బాధితుడు లేదా బాధితురాలు ఎలాంటి ఆలోచన చేస్తారు? </p><p>స్వల్పకాలిక మరియు దీర్ఘకాలిక పరిణామాల మధ్య ఏవైనా తేడాలు ఉన్నాయా?</p><p>మీరు నేరస్తుడిని లేదా బాధితుడిని గుర్తించగలరా?</p></div><div class="ce_text block"><h3>బాధితుల లేఖ</h3><p><em>నేను 19 ఏళ్ల అమ్మాయిని, నేను చిన్ననాటి నుంచే లైంగిక దాడులకు గురయ్యాను. నేను చైల్డ్ పోర్నోగ్రఫీ బాధితురాలిని. నేను ఎదుర్కొన్న వేధింపుల వల్ల నా జీవితం ఎన్నో ఇబ్బందులు ఎదుర్కొంది.  నేను బాల్యాన్ని కోల్పోవాల్సి వచ్చింది. నేను నాకు కలిగిన వేదనలకు కారణాలను ఇంకా కనుక్కుంటూనే ఉన్నాను. ఇలాంటి అనుభవాలు నా జీవితాన్ని ఎన్నో గాయాలు చేసాయి. నాకు 4 సంవత్సరాల వయస్సు ఉన్నప్పుడే మా మామయ్య నాపై  లైంగిక దాడికి పాల్పడ్డాడు. లైంగిక దాడికి  పాల్పడినప్పుడు నన్ను రకరకాలకు మభ్యపెట్టేవాడు.  బాధితులను మౌనంగా ఉంచేందుకు అవసరమైన అన్ని మార్గాలను అతడు వినియోగించేవాడు. నేను తనకు చాలా ప్రత్యేకమైన దాన్నని, అతను నన్ను ప్రేమిస్తున్నానని నమ్మించాడు. అలాగే  మనలో ఎన్నో రహస్యాలు ఉంటాయని అవి ఎవరికీ చెప్పకూడదని నమ్మించాడు. అతను మా ఇంటికి దగ్గర్లోనే ఉంటాడు కాబట్టి, నేను అతనితో గడపడానికి అక్కడికి వెళ్లినప్పుడు మా అమ్మా నాన్నలకు కూడా అనుమానం రాలేదు.</em></p><p><em>మొదట్లో అతను నాకు పోర్నోగ్రఫీ సినిమాలు చూపించి, ఆ తర్వాత నాతో అలాంటి పనులు చేయడం మొదలుపెట్టాడు. అతను నా యోనిలో తన వేలుని పెట్టడం, అది చాలా బాధించడం నాకు గుర్తుంది. అతను నాతో లైంగిక చర్యలో పాల్గొనేందుకు ప్రయత్నించడం, అది నాకు మరింత బాధ కలిగించడం ఇంకా గుర్తుంది. అది బాధగా ఉందని నేను అతనితో చెప్పడమూ నాకు జ్ఞాపకం  ఉంది. . నేను అతనితో ఉన్న సమయంలో  ఎక్కువ  సమయంలో నా ఒంటిపై దుస్తులు ఉండేవి కాదు. కొన్నిసార్లు అతను నన్ను లోదుస్తులు మాత్రమే ధరించనిచ్చేవాడు. అలాగే నాకు వేరే విషయాల కూడా గుర్తు ఉన్నాయి. .   నాపై లైంగిక దుర్వినియోగానికి పాల్పడిన తర్వాత అతను నాకు ఇష్టమైన గొడ్డు మాంసం చిరుతిండిని కొనడానికి తీసుకెళ్లేవాడు. ఇప్పటికీ నేను గొడ్డు మాంసం తినేటప్పుడు నాకు భయం, అపరాధభావం,  అవమానకరమైన భావాలు కలుగుతాయి. నాకు జరిగిన అన్యాయం నుంచి నేను ఎప్పటికీ తప్పించుకోలేను. అది తప్పు, నాకు ఇష్టం లేదు అని గుర్తించేటప్పటికే ప్రేమపేరుతో నమ్మించి నాకు నచ్చిన వస్తువులు కొనిచ్చేవాడు. ఆ సమయంలో మామయ్య గురించి చెడుగా మాట్లాడటం కూడా తప్పే అనే ఒక అయోమయానికి నేను గురయ్యాను. తన మోటారుసైకిల్‌ని నడపడానికి కూడా నాకు అతను అనుమతించేవాడు. ఇప్పుడు నేను మళ్లీ మోటర్‌సైకిల్‌ని నడపడం లేదు. అప్పటి జ్ఞాపకాలు చాలా ఇబ్బంది కలిగిస్తాయి. నాకు గుర్తుకురానివి ఇంకా చాలా ఉన్నాయి.  కానీ ఇప్పుడు నేను వాటిని మర్చిపోలేను. ఆనాటి అసహ్యకరమైన పనులకు సంబంధించి చిత్రాలు ఇప్పటికీ ఇంటర్నెట్‌లో ఉన్నాయి. నా మనసులోని భయంకరమైన చేదుజ్ఞాపకాలను మరిచిపోవడానికి నేను చాలా కాలం ప్రయత్నించాను. అవి గుర్తుకు వస్తే ఇప్పటికీ నిజంగా చాలా బాధగా కలుగుతుంది. కొన్నిసార్లు అప్పటి ఘటనలు గుర్తుకు వస్తే నా పరిసరాలు కూడా గుర్తించకుండా చాలా బాధకు గురవుతుంటాను. </em></p><p><em>ఎవరైనా ఇంటర్నెట్ లో  నా చిత్రాలను చూసి నన్ను గుర్తిస్తారేమో, నేను మళ్లీ అవమానాలకు గురవుతానేమో అనే భయంతో ప్రతిరోజు నా జీవితాన్ని భయంభయంగా గడుపుతున్నాను. నేను చిన్నపిల్లగా ఉన్నప్పుడు కెమెరా ముందు వేధింపులకు గురవుతున్నప్పుడు నన్ను ఎవరైనా చూస్తున్నారని తెలి  నాకు బాధ కలిగించింది. నేను అక్కడ ఉండాలని అనుకోలేదు.  కానీ ఇప్పుడు దారుణమైన పనులు చేస్తున్న వ్యక్తులు ఉపయోగించే చిత్రాలలో నేను ఎప్పటికీ ఉన్నాను. వాటన్నింటినీ నేను తొలగించాలనుకుంటున్నాను. అవి అన్నీ ఆగిపోవాలని అనుకుంటున్నాను. కానీ ఆనాడు మామయ్యను ఆపడానికి నేను అశక్తురాలిని అయినట్లే, ఆ చిత్రాలను ఆపడానికి కూడా నేను నిస్సహాయురాలిని అయ్యాను. మామయ్య చేసిన పనులు తెలిసిన మొదట్లో నేను చికిత్స కోసం థెరపీకి వెళ్లాను. అప్పుడు ఈ భయంకర పరిస్థితుల నుంచి నేను బయటపడుతున్నానని అనుకున్నాను. కానీ నేను చాలా పొరపాటు పడ్డాను. నాకు ఏమి జరిగిందనేది పెద్ద దానిని అయిన తర్వాత పూర్తిగా అవగాహన కలిగింది. థెరఫీతో నేరం నిజంగా ఆగిపోలేదు.  వాస్తవానికి ఎప్పటికీ ఆగదు.  కాబట్టి నా జీవితం, నా భావాలు ఇప్పుడు కూడా చేదుగా ఉన్నాయి. నన్ను చిన్న అమ్మాయిగా ఉన్నప్పుడు మా మామయ్య వేధింపులకు గురి చేసిన చిత్రాలను ఎవరైనా, ఎక్కడైనా చూస్తూ... దాని నుండి ఒక రకమైన పైశాచిక ఆనందాన్ని పొందుతున్నారన్న ఆలోచన వస్తే ఆ బాధ ఎలా ఉంటుందో వర్ణించడం చాలా కష్టం. ఇది గుర్తుకు వస్తే నాపై పదే పదే లైంగిక దాడి జరిగినట్లుగా ఉంటుంది. యుక్తవయస్సులోని ఇతర అమ్మాయులు చాలా సులభంగా చేయగలిగే సాధారణ పనులను నేను చేయలేకపోతున్నట్లు గ్రహించాను. నాకు డ్రైవింగ్ లైసెన్స్ లేదు. నేను ఏదైనా పని చేయలేనుకున్నా సరిగ్గా ప్లాన్ చేయలేకపోతున్నాను. నేను నా జీవితంలో ముందుకు సాగాలని ఆలోచిస్తున్నప్పుడు నా మనస్సు నా నుండి ఎక్కడికో వెళ్లిపోతుంది. నేను ఉద్యోగం కోసం ప్రయత్నిస్తున్నాను.  కానీ చిన్ననాటి జ్ఞాపకాలను తప్పించుకునేందుకు ప్రయత్నిస్తూనే ఉన్నాను.  చిన్న తనంలో నాకు కలిగిన గాయాలు మరిచిపోవాలంటే నేను ఉత్తమంగా పని చేస్తూ వాటిని మర్చిపోవడం మాత్రమే. కానీ ఆలోచనలు పదే పదే గుర్తుకు వస్తాయి. ఉద్యోగ ఇంటర్వూల్లో పదే పదే అవే గుర్తుకు వస్తాయి. ఎంతగా వాటికి దూరంగా ఉండాలనుకున్నా అవి నన్ను వెంటాడుతూనే ఉంటాయి. ఉదాహరణకు నేను హైస్కూల్ చదువుతూ ఉండగా నేను అనాటమీలో ఫెయిల్ అయ్యాను. నాకు ఎదురైన అనుభవాల దృష్ట్యా నేను శరీరం గురించి ఆలోచించలేకపోయాను. కళాశాలలో కూడా అలాగే జరిగింది. నేను సైకాలజీ క్లాస్‌కి వెళ్లాను.  అక్కడ మేము చిన్నారులపై లైంగిక వేధింపులకు సంబంధించిన ఒక వీడియోను చూసాము. అప్పటి నుంచి నాకు తెలియకుండానే నేను క్లాసుకి వెళ్లడం మానేసాను. నేను కళాశాలలోని నా మొదటి సంవత్సరంలో ఫేయిలై ఇంటికి తిరిగి వచ్చాను. నా గత కాలపు చేదు అనుభావాలను పదే పదే గుర్తు చేసే సంఘటనల నుంచి దూరంగా ఉండేందుకు ప్రయత్నించేదాన్ని. కాబట్టి నేను కాలేజీకి తిరిగి వెళ్లడానికి ఎప్పుడు సిద్ధంగా ఉంటానో నాకు తెలియదు. నేను లైంగిక దుర్వినియోగానికి గురి కావడం అనేది బహిరంగ వాస్తవం.  కాబట్టి వ్యక్తులు నన్ను గుర్తించి నేను లైంగిక దుర్వినియోగ బాధితురాలినని చెప్పగలరేమోనని ఎప్పుడూ భయపడుతూ ఉంటాను. నా స్నేహితులు ఇంటర్నెట్‌లో ఉన్నప్పుడు వారు నా చిత్రాలను చూస్తారేమోనన్న భయం వెంటాడుతుంది. అదే జరిగితే నాకు మరింత అవమానం, ఇబ్బందిని కలిగిస్తుంది అని నేను ఆందోళన చెందుతూ ఉంటాను.</em></p><p><em>మా మామయ్యతో కలిసి నేను భయంకరమైన పనులు చేస్తున్న చిత్రాలు ఇంటర్నెట్ లో ఉన్నందుకు నేను అవమానంగా భావించడంతో పాటు సిగ్గు పడుతున్నాను. నేను ఎక్కడికి వెళ్లినా నా గురించి నాకే తప్పుగా అనిపించేది. నేను ఇలా చేసే వ్యక్తినా? నాలో ఏమైనా తప్పు ఉందా?  నేను ఇంలా ఉండడం అంటే అదేమైనా జబ్బు చేసినట్లా? నేను అసహ్యంగా ఉన్నానా? వంటి ఆలోచనలు వచ్చేవి. </em></p><p><em>నాకు చిన్నతనంలో ఎదురైన ఘటనలనుఎవరికైనా చెప్తే వాళ్లు నన్ను తప్పుగా అనుకుంటారని, నన్ను నిందిస్తారని భయపడి నేను వాటిని ఎవరికీ చెప్పడానికి సిగ్గుపడుతుంటాను. నేను ఒక చిన్న పట్టణంలో నివసిస్తున్నాను, ఇక్కడ ఒక వ్యక్తికి తెలిస్తే అందరికీ తెలిసిపోతుందేమోనని భయపడుతుంటాను. ఎవరైనా నా భయంకర చిత్రాలను ఇంటర్నెట్ లో  చూసి, నా గురించిన రహస్యం తెలుసుకుంటారేమోనని అనుక్షణం భయంతో జీవిస్తున్నాను. అలాంటి సమయంలో నా జీవితం ఆగిపోయినట్లుగా, కాలం స్తంభించిపోయినట్లు ఉంటుంది. నా అసహ్యకరమైన చిత్రాలు ఇంటర్నెట్ లో చిక్కుకుపోయాయని వాటిని ప్రతి ఒక్కరూ చూడగలిగేలా ఎప్పటికీ ఉంటాయని నాకు తెలుసినప్పుడు భయమేస్తుంటుంది. </em></p><p><em>నాకు చాలా కాలం వరకు భయంకరమైన పీడకలలు వచ్చేవి. ఒళ్లంతా చెమటలు పట్టి ఏడుస్తూ రాత్రుళ్లు లేచి ఓదార్పు కోసం తల్లిదండ్రుల దగ్గరికి వెళ్లేదాన్ని. ఇప్పుడు నాకు కొన్నిసార్లు ఆనాటి పాత జ్ఞాపకాలు గుర్తుకొస్తున్నాయి. మా మామయ్య నా పట్ల ప్రవర్తించిన పనులకు సంబంధించిన చేదు జ్ఞాపకాలు నా తలలో ఆలోచనలుగా అలాగే ఉండిపోయాయి. అవి గుర్తుకు వస్తే  నా గుండె వేగంగా కొట్టుకుంటుంది. నాకు చెమట పట్టినట్లు అనిపిస్తుంది, ఆపై నా మనస్సులో ఆనాటి చిత్రాలు నా కళ్ల ముందు కనిపిస్తాయి. “చెప్పొద్దు, చెప్పొద్దు, చెప్పొద్దు” అని మా మామయ్య నాతో ఆనాడు మాట్లాడిన మాటలు, ఆ గొంతు ఇప్పటికీ నా మనసులో మార్మోగుతూనే ఉన్నాయి. 'వీటన్నింటి చిత్రాలు ఇంకా బయట ఉన్నాయని గుర్తుకు వస్తే అప్పుడు నా పరిస్థితి మరింత దుర్భరంగా ఉంటుంది. నేను ఇప్పటికీ. ఎప్పటికీ ఈ లైంగిక దుశ్చర్య నుంచి తప్పించుకోలేనని అనిపిస్తుంది. నాకు చాలా పీడ కలలు వస్తూ ఉంటాయి.  కాబట్టి చీకటిగా ఉన్నప్పుడు నిద్రపోవడం చాలా కష్టంగా ఉంటుంది.  లైట్‌ వేసి ఉంటే చెడు కలలు రాకుండా కాపాడుకోవచ్చన్న ఆలోచనతో నేను లైట్స్ వేసి ఉంచేందుకే ఇష్టపడతాను. భయంకరమైన సినిమాలంటే నాకు ద్వేషం. ఒక్కోసారి కొన్ని రోజులపాటు పీడకలలు వస్తూనే ఉంటాయి. </em></p><p><em>కొన్ని సార్లు మిగతా పిల్లలు చేసే సాధారణ పనులను కూడా నేను చేయలేనంత భయం నాలో పెరిగిపోయింది. నా స్నేహితురాలు ఒకసారి తన మామయ్యతో కలిసి అమ్యూజ్‌మెంట్ పార్క్ కు వెళ్తూ, నన్ను కూడా రావలసిందిగా కోరింది. నాకు చిన్నతనంలో జరిగిన చేదు అనుభవం నేపథ్యంలో మళ్లీ అలాంటి దుర్వినియోగం నాపై జరుగుతుందేమోనన్న భయంతో నేను ఆమె వెంట వెళ్లలేకపోయాను. ఆనాటి భయం ఇంకా నన్ను వెంటాడుతోంది.  నా చిత్రాలను నా స్నేహితురాలి మామయ్య కూడా చూసారేమోనని నేను భయపడుతూ ఉంటాను. ఆయనకు నేను తెలుసా? నేను ఏమి చేసానో ఆయనకు తెలుసా? ఈ కారణంగానే అతను నన్ను అమ్యూజ్‌మెంట్ పార్క్ కి ఆహ్వానించారా? వంటి అనేక ఆలోచనలు నాలో కలిగాయి. </em></p><p><em>చిన్నప్పుడు మామయ్యతో కలిగిన చేదు అనుభవంతో ఇప్పటికీ నాకు ఎవరినీ నమ్మడం సాధ్యం కావడం లేదు. అది నాకు చాలా కష్టంగా మారింది. పలువురు వ్యక్తులు తరచుగా నన్ను అసౌకర్యానికి గురి చేస్తూ ఉంటారు. నేను వెయిట్రెస్‌గా ఉద్యోగం చేస్తున్న చోట ఒక వ్యక్తి ఎప్పుడూ నన్ను చూస్తూ ఉన్నాడన్న భయం కారణంగా నేను ఆ ఉద్యోగాన్ని వదిలేయాల్సి వచ్చింది. అతను నన్ను గుర్తు పట్టాడా? అనే ఆలోచనను నేను వదులించుకోలేకపోయాను.  అతను ఎక్కడైనా నా చిత్రాలను చూసాడా? అనే అనుమానం కలిగి ఇక  అక్కడ పని చేయడం నాకు చాలా అసౌకర్యంగా అనిపించింది. జరిగే పరిణామాలను ఆపే విషయంలో నాకు నియంత్రణ లేదని తెలుస్తోంది. నేను చిన్న వయస్సు నుంచే నాకు ఏదైనా పని చేయాల్సి వస్తే "వద్దు, కాదు" అని ఇతరులతో చెప్పడానికి భయపడుతుంటాను. "వద్దు" అనే మాట చెప్పలేకపోవడం వల్లనే చాలా మంది నన్ను ఇబ్బంది పెట్టడం సులభమవుతుందన్న విషయం నాకు తెలుసు. కానీ నేను దీన్ని మార్చుకోలేకపోతున్నాను. అయినప్పటికీ ఇందుకోసం ప్రయత్నిస్తున్నాను. కెమెరా ముందు లైంగిక కార్యక్రమం చేయడానికి మా మామయ్య నాకు లంచం ఇచ్చిన కారణంగా ఇప్పుడు నేను బహుమతులు పొందేందుకు కూడా ఇబ్బంది పడేదానిని. ఎవరైనా నాకు బహుమతి ఇస్తే నా నుండి ఏదో ఆశిస్తారని ఆలోచిస్తుంటాను. ఇలాంటివన్నీ నా స్నేహితులతో సత్సంబంధాలు కొనసాగించడానికి కష్టతరంగా మారుస్తున్నాయి. </em></p><p><em>“నేను ఏదో ఒకరోజు పిల్లలను కనాలనుకుంటున్నాను.  కానీ నాలాగా నా పిల్లలు లైంగికదాడులకు గురికాకుండా  వారిని సురక్షితంగా ఎలా ఉంచగలననే ఆలోచనే నన్ను భయపెడుతోంది. నేను ఎవరిని నమ్మాలి? వారి ఉపాధ్యాయులనా? వారి శిక్షకులనా? నా చిన్నారుల విషయంలో ఎవరిని నమ్మాలో అర్థం కావడం లేదు. అంతేకాదు నా పిల్లలు, వారి స్నేహితులు ఇంటర్నెట్‌లో నా చిత్రాలను ఒకవేళ చూసినట్లయితే నేనేం చేయాలి? నాకు ఏం జరిగిందన్నది  నేను వారికి ఎలా వివరించగలను?”</em></p><p><em>ఇప్పటికీ ప్రేమ అంటే ఏమిటో తెలియక నేను చాలా అయోమయంలో ఉన్నాను. మామయ్య నన్ను ప్రేమిస్తున్నాని నమ్మించాడు. నిజంగానే నేను ఆ ప్రేమను కోరుకున్నాను. కానీ మామామయ్య ప్రేమ పేరుతో చేసింది వేరని ఇప్పుడు నాకు అర్థమైంది. అందుకో భవిష్యత్తులోనూ ఎవరైనా ప్రేమ అంటూ నాదగ్గరకి వస్తే అది నిజమైన ప్రేమేనా అనే అనుమానాలు నాలో కలుగుతుంటాయి. ప్రేమ పేరుతో మరో వ్యక్తి కూడా నన్ను మోసం చేస్తాడేమో, అందులో భాగంగానే ప్రేమ అనే పేరును వాడుకుంటాడేమో? భవిష్యత్తులో ఏం జరుగుతుందో ఎలా చెప్పగలను?</em></p><p><em>నిజం ఏమిటంటే.. నేను ప్రతిరోజూ,  ప్రతి రాత్రి ప్రపంచంలో ఎక్కడో ఒకచోట ఏదో ఒక విధంగా లైంగిక దుర్వినియోగానికి గురవుతూనే ఉంటాను. నా పట్ల జరుగుతున్న నేరం ఎన్నటికీ అంతం కానప్పుడు నేను దీన్ని ఎలా అధిగమించగలను? నేను అనుభవించిన అవమానకరమైన చేదు అనుభవాన్ని చెడు ఆలోచనలతో ఉన్న కొంత మంది నా చిత్రాలను చూసి ఆనందిస్తున్నప్పుడు నేను ఈ బాధను ఎలా అధిగమించగలను?</em></p><p><em>“నా చిత్రాల చూసిన వారు..  ఇతర పిల్లలపైనా ఇలాంటి లైంగిక దుశ్చర్యలకు పాల్పడుతారేమో? నా వల్ల మరింత మంది పిల్లలు వేధింపులకు గురవుతారేమో?”ననే ఆలోచనతో నేను భయపడుతూనే ఉంటాను. “మా మామయ్య నాకు ఇతరుల చిత్రాలు చూపించినట్లుగానే .. నా చిత్రాలను కూడా ఎవరైనా ఇప్పుడు ఇతర పిల్లలకు చూపిస్తారా?  అప్పుడు ఏమి చేయాలో వారికి చెప్పండి? వాళ్లు నన్ను చూసి, మనమూ అలా చేస్తే తప్పు లేదు అని అనుకుంటారా? చెడు ఆలోచనలతో ఉన్న ఎవరైనా నా చిత్రాన్ని చూస్తే, మరో చిన్న అమ్మాయికి తాము కూడా అదే పని చేయాలనే ఆలోచన వస్తుందా?” ఇలాంటి ఆలోచనలు నాకు బాధను మరియు భయాన్ని కలిగిస్తున్నాయి.</em></p><p><em>జరిగినదానికి నన్ను నేను చాలా నిందించుకుంటాను. నేను చాలా చిన్నదాన్నని నాకు తెలుసు.  కానీ నాకు అప్పట్లే ఇది తప్పని ఎందుకు తెలియలేదు? నేను మా మామయ్యను ఎందుకు ఆపలేదు? బహుశా నేను దానిని ఆపి ఉన్నట్లయితే, ఎన్నో చిత్రాలు అక్కడ ఉండేవి కాదు. కానీ నేను ఆనాడు ఆపకపోవడం వల్ల వాటిని అడ్డుకోలేకపోతున్నాను. అందుకో ఎప్పటికీ అలాంటి భయంతో జీవించాల్సి వస్తోంది. అందుకే అదంతా నా తప్పే అని నేను భావిస్తున్నాను.</em></p><p><em>“నేను దేనికీ అర్హురాలిని  కాదని,  అపజయానికి గురైన దాన్నని” నేను భావిస్తున్నాను. “ఇతరులచే నేను పదే పదే లైంగిక దుర్వినియోగానికి ఉపయోగపడటం తప్ప నా వల్ల ఏం ప్రయోజనముంది? నేను ఉద్యోగం చేయలేకపోవడానికి లేదా పాఠశాలలోఉండకపోవడానికి అదే కదా కారణం. ఇలాంటి ఆలోచనలతో నన్ను నేను నిరాశపరచుకోవడంలో  విసిగిపోయాను. నాలో ఇప్పటికే జీవితకాలానికి సరిపడా నిరుత్సాహాం నిండిపోయింది. కానీ ఇకపై వైఫల్యాన్ని కోరుకోవడం లేదు. నాకు సంబంధించినంత వరకు నాపై జరిగిన లైంగికదుర్వినియోగం,  దోపిడీ వల్లే ఇన్ని భయంకరమైన భావాలు నాలో కలుగుతున్నాయి. పదే పదే అవే అవమానాలు గుర్తుకు వస్తున్నాయి.” </em></p><p><em>నాలోని అపరాధ భావాలను మరిచిపోయేందుకు నేను కొన్నిసార్లు నేను ఎక్కువగా మద్యం తాగుతుంటాను. ఇది మంచిది కాదని నాకు తెలుసు.  కానీ గత జీవితం తాలుకు చేదు జ్ఞాపకాలు,  అవమానాలు, నాపై నాకే కలిగే కోపంతో తాలుకు భావాలు అనుక్షణం వెంటాడుతుంటాయి. అందుకే అలాంటి జ్ఞాపకాలను కొన్నిసార్లైనా, కొంతకాలమైనా దూరంగా ఉంచడానికి నాకు ఒక మార్గం అవసరం కాబట్టి తాగుతుంటాను.</em></p><p><em>నేను ఎప్పుడూ రెండు రకాల జీవితాలను గడపుతున్నట్లు భావిస్తుంటాను. ముందుగా మా మామయ్య నన్ను ఏమి చేసేవాడనే విషయంలో అబద్ధం చెప్పాలి. అది చాలా ఇబ్బందిగా ఉండడంతో ఆ తర్వాత అలాంటిది ఏమీ జరగలేదన్నట్లు నేను నటించాల్సి ఉంటుంది. మా మామయ్యలాంటి మనస్తత్వమున్న ఇతర దుర్వినియోగదారులు ఇంటర్నెట్‌లో “నా లాంటి మరొక చిన్న అమ్మాయి” చిత్రాలు చూస్తూ ఉంటారని ఇప్పుడు నాకు తెలుసు. నేను కూడా అలాంటి చిత్రాల్లో ఉండాలని కోరుకోలేదు. కానీ దురదృష్టవాశాత్తు నేను ఉన్నాను. మళ్లీ కాలంలోఓ సారి వెనుకకు వెళ్లి... మా మామయ్య ఆ చిత్రాలను తీయకుండా ఆపాలని ఒక్కోసారి నాకు అనిపిస్తుంటుంది. కానీ అలా చేయడం సాధ్యం కాదు కదా!</em></p><p><em>నేను ఓ బాధితురాలిగా నాకు జరిగిన, నాలో కలిగిన భావాలను చెబుతున్నాను. ఇవన్నీ చెప్పడం వల్ల నేను మళ్లీ వేధించబడుతాననో లేదా బాధించబడుతాననో భయపడుతున్నప్పటికీ ఇవన్నీ  కోర్టుకు, న్యాయమూర్తి తెలియాలి.  నా గురించి, నేను అనుభవించిన బాధ, నా జీవితం ఇప్పుడు ఎలా ఉంది వంటి విషయాలు ప్రతి ఒక్కరూ తెలుసుకోవాలని నేను కోరుకుంటున్నాను. నాకు జరిగింది ఎప్పటికీ చెరిగిపోలేదు. అది ఎప్పటికీ చెరిగిపోదు కూడా. నేను చైల్డ్ పోర్నోగ్రఫీకి బలైన నిజమైన బాధితురాలిని. ఈ విషయం నేను వెళ్లే ప్రతిచోటా, ప్రతిరోజు నన్ను ప్రభావితం చేస్తోంది.</em></p></div></div><div class="row" style="margin-top: 5em;"><div class="col-xs-6"><a href="modules" class="btn btn-success">అన్ని మాడ్యూల్స్</a></div><div class="col-xs-6 text-right"><a href="../module/empathy" class="btn btn-success">గత ఆన్‌లైన్ మాడ్యూల్</a><span> </span><a href="../module/medical-treatment-options" class="btn btn-success">తదుపరి ఆన్‌లైన్ మాడ్యూల్</a></div></div><!--kg-card-end: html-->