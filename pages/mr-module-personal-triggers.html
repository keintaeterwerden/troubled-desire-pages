<!--kg-card-begin: html-->
<h1>व्यक्तिगत पातळीवर उद्युक्त करणारे घटक</h1>
<div>
    <div class="ce_text block">
        <p>तुम्ही तुमच्या प्रत्येक निर्णयाचे धनी आहात. म्हणूनच प्रत्येक निर्णय तुम्ही विचारपूर्वक घेतलेला असणे आवश्यक आहे. तुमच्या मनात येणाऱ्या प्रत्येक इच्छेप्रमाणे प्रत्यक्षात तसं वागायचं नाही असा निर्णय घेण्यासाठी तुम्ही स्वतंत्र आहात आणि आतापर्यंत अनेक वेळेला असं वागायचं नाही असं तुम्ही कितीतरी वेळा मनातल्या मनात ठरवलेलं देखील असेल.<br>जेव्हा तुम्ही मनाने खूप अस्वस्थ/रागावलेले असता, दुःखी असता किंवा एकटेपणाचा ताण तुमच्यावर असतो तेव्हा लहान मुलामुलींबरोबर लैंगिक वर्तन करण्याच्या विचारांचा तुमच्यावरती जास्त मोठा प्रभाव असतो असे कधी तुमच्या लक्षात आले आहे का? दुसर्‍या शब्दात विचारायचे तर जेव्हा जेव्हा तुम्ही मानसिकरीत्या वाईट अवस्थेत असता तेव्हा तेव्हा तुमच्या हातून बाललैंगिक शोषण होण्याचे आवेग वाढतात का?<br>तुमच्या असं काही लक्षात आलं आहे का जेव्हा लहान मुलीमुलं जवळपास असतील – क्रीडांगणाच्या जवळून जाताना किंवा एकटे असताना - तेव्हा अशा कल्पनांचा तुमच्या मनामध्ये जास्त जोर असतो? तुम्ही अशा संधीची वाट पाहत असता का? कोणत्या गोष्टींचा तुमच्या निर्णयावर प्रभाव पडतो? कुठल्या वेळी आपला निश्चय टिकवणे तुम्हाला सोपे जाते, आणि कुठल्या वेळी अवघड जाते?<br>आता तुम्हाला नेमके हे शोधून काढायचं आहे की तुम्हाला एखाद्या परिस्थितीमध्ये बाललैंगिक शोषण करण्यासाठी उद्युक्त करणारे किंवा प्रवृत्त करणारे नेमके कोणते घटक असतात?</p>
        <p>असे नेमके घटक तुम्हाला सापडले की तुमच्या कल्पनांवर स्वप्नांवर तुम्हाला योग्य ते नियंत्रण मिळवता येईल. आणि या कल्पना प्रत्यक्षात आणणे टाळता येईल.</p>
        <p>असे आपल्याला एखाद्या विशिष्ट परिस्थितीमध्ये विशिष्ट वर्तन करावेसे वाटण्यासाठी उद्युक्त करणारे किंवा प्रवृत्त करणारे दोन प्रकारचे घटक असतात.</p>
        <p><strong>अंतर्गत घटक</strong> अंतर्गत घटक आपल्या व्यक्तिमत्वामध्येच असतात आणि म्हणून इतरांना बाहेरून ते कळू शकत नाहीत. उदाहरणार्थ आपल्याला निराश वाटणे, भीती वाटणे, खूप राग येणे किंवा एकटेपणा वाटणे यांसारख्या आपल्या मनातील नकारात्मक भावना इतरांना बाहेरून दिसू शकत नाहीत.</p>
        <p><strong>बाह्य घटक</strong> हे घटक बाहेरील वस्तुस्थितीमध्ये असतात आणि तुमच्याप्रमाणेच ते इतरांना देखील दिसत असतात आणि जाणवत असतात. उदाहरणार्थ तुम्ही एखाद्या मुलाशी बोलत आहात किंवा खेळाच्या मैदानावर तुम्ही खेळणाऱ्या मुलामुलींकडे बघत उभे आहात.</p>
        <p>तर मग आता असा विचार करा की तुमच्या अंतर्गत दडलेले घटक कोणते आहेत ? ते तुम्हाला ओळखता येतील का?</p>
        <p>तुम्हाला प्रवृत्त करणारे किंवा चिथावणी देणारे असे कोणते बाह्य घटक तुमच्या लक्षात येत आहेत? यापैकी अंतर्गत घटक आणि बाह्य घटक यांची उजळणी तुम्ही करू शकता का?</p>
    </div>
</div>
<div class="row" style="margin-top: 5em;">
    <div class="col-xs-6">
        <a href="../modules"class="btn btn-success">सर्व घटक</a>
    </div>
    <div class="col-xs-6 text-right">
        <a href="../module/self-perception" class="btn btn-success">मागील ऑनलाईन घटक</a>
        <span> </span>
        <a href="../module/situation-analysis" class="btn btn-success">पुढील ऑनलाईन घटक </a>
    </div>
</div>
<!--kg-card-end: html-->