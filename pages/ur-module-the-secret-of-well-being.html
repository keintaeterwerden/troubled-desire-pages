<!--kg-card-begin: html-->
    
<h1>
    خیر و عافیت کا راز
</h1>
<div>
    
<div class="ce_text block">

        
  
    <p>خیر و عافیت کا راز اندرونی طاقت پیدا کرنے اور ذاتی ضروریات کو پورا کرنے کی صلاحیت کو بڑھانے میں مضمر ہے جبکہ پریشان کُن رویے میں مشغول ہونے سے گریز کیا جائے۔ اپنی طاقتوں کو دریافت کرنے کیلئے اپنے آپ سے پوچھیں کہ آپ کی بنیادی اقدار کیا ہیں، آپ کی زندگی جینے کے لائق کیوں ہے اور آپ کی زندگی کا مطلب کیا ہے۔ ہم میں سے ہر ایک کی اپنی منفرد اقدار اور اہداف ہیں اور ان کو پہچاننے کی صلاحیت بھی۔ آپ کی ذاتی اقدار کے مطابق زندگی کے مختلف بنیادی عوامل آپ کیلئے کم و بیش اہمیت رکھ سکتے ہیں۔ اگر آپ کیلئے زیادہ اہمیت کے حامل عوامل میں کمی بیشی کی جائے تو یہ آپ کے پریشان کُن طریقوں سے کام کرنے کے خطرے کو بڑھا سکتا ہے۔ اطمینان اور تکمیل حاصل کرنے کیلئے آپ کو اپنی خیر و عافیت کی ذمہ داری خود لینی چاہئے۔</p>  
  
  

</div>

<div class="ce_text block">

    <h3>گائیڈ</h3>
      
  
    <p>اپنی صورتحال پر غور کریں۔ اس وقت کیا ٹھیک چل رہا ہے اور کون سی چیز آپ کو پریشان کر رہی ہے؟ آپ اپنی زندگی کے کن پہلوؤں کو تبدیل کرنا چاہیں گے؟ کیا وہ تبدیلی کے قابل ہیں؟ ایک لسٹ بنائیں اور ان چیزوں سے الگ کریں جنہیں آپ تبدیل کر سکتے ہیں اور وہ جن کو آپ تبدیل نہیں کر سکتے۔ تبدیلی کے قابل حقائق پر توجہ مرکوز کریں! ان حقائق کو ترتیب سے رکھیں، اس طرح کے سب سے اہم کو سب سے پہلے رکھیں۔</p>
    <p>ذاتی طور پر آپ کیلئے زندگی کے درج ذیل بنیادی عوامل کتنے اہم ہیں؟ آپ انہیں کیسے پورا کرتے ہیں اور کس حد تک پورا کرتے ہیں؟</p>
<ol>
    <li>زندگی (صحت مند زندگی اور کام کرنے سمیت)</li>
    <li>علم</li>
    <li>کھیل میں کمال</li>
    <li>کام میں کمال</li>
    <li>کارندگی میں کمال (خود مختاری اور خود ہدایت)</li>
    <li>اندرونی سکون (جذباتی انتشار اور تناؤ سے آزادی)</li>
    <li>رشتہ داری (بشمول خاندان، دوست اور قریبی تعلقات)</li>
    <li>کمیونٹی</li>
    <li> روحانیت (زندگی میں معنی اور مقصد تلاش کرنے کے وسیع تر معنوں میں)</li>
    <li>خوشی</li>
    <li> تخلیقی صلاحیت</li>
</ol>
<p>اپنی بنیادی اقدار کو منتخب کریں اور لکھ لیں۔ آپ کو زندگی کے بارے میں سب سے زیادہ کیا لطف آتا ہے؟</p>  
  
  

</div>

<div class="ce_text block">

    <h3>جان (John) کا واقعہ:</h3>
      
  
      <p><em>"جب میں نے اپنی صورتحال پر غور کرنا شروع کیا، تو میں انتہائی حوصلہ افزائی اور پختہ عزم کے ساتھ اپنے پریشان کُن جنسی رویوں کو تبدیل کرنے کیلئے پُرعزم تھا۔ اگرچہ میں شادی شدہ ہوں اور ہم پیار سے ایک دوسرے کی دیکھ بھال کرتے ہیں، لیکن جب میں قبل از بلوغت والی لڑکیوں کے بارے میں تصور کرتا ہوں تب مجھ میں سب سے زیادہ جنسی ہیجان پیدا ہو جاتی ہے۔ میرا قبل از بلوغت والی لڑکیوں کے ساتھ کبھی بھی جنسی اتصال نہیں ہوا۔ مزاحمت کرنا اتنا مشکل نہیں تھا، لیکن میں نے ماضی میں بچوں کے جنسی استحصال کی تصاویر استعمال کیں ہیں۔ یہاں تک کہ 18 سال کی عمر میں میرے پاس بچوں کی فحش نگاری ہونے کی سزا نے بھی مجھے وقتاً فوقتاً انٹرنیٹ پر نئی تصاویر تلاش کرنے سے نہیں روکا۔ اس کی زبردست خواہش ہمیشہ رہی ہے۔ جب میں ایسا کرتا تو اس سیشن کے بعد ہمیشہ شرمندہ ہوتا اور خود سے نفرت اور افسردہ مزاج کے بُرے چکر مجھے ان احساسات پر قابو پانے کیلئے دوبارہ تلاش کرنے کی ترغیب دیتے۔ صورتحال کے مختلف تجزیوں سے گزرتے ہوئے میں نے شناخت کیا کہ ان تصاویر کو دیکھنا ہی تقریباً واحد صورتحال تھی جس میں مَیں اس لمحے میں ہو سکتا ہوں اور اپنے تمام ناخوشگوار احساسات اور اپنے آس پاس کی دنیا کو بھول سکتا ہوں۔ میں نے تعریف، دوستی، زندگی سے لطف اندوز ہونے، محبت اور عزت نفس کو اپنی ذاتی بنیادی اقدار شناخت کیا۔ میں نے دریافت کیا کہ میرے بچپن میں، میری ماں، جس کے ساتھ میرا بنیادی رشتہ تھا، کے ساتھ انٹریکشنز کے ذریعے، مجھے تعریف کی جو ضرورت تھی اس سے میں مایوس ہو گیا تھا۔ میں جو کچھ بھی کرتا یا کرنے کی کوشش کرتا، وہ کبھی بھی کافی نہ تھا۔ اس لئے میں نے مزید کوشش کی لیکن اسے مطمئن نہ کر سکا۔ اگرچہ یہ تسلیم کرنا مشکل تھا، میں نے قبول کیا کہ میں اپنے بچپن کے تجربے یا اس حقیقت کو کبھی نہیں بدل سکوں گا کہ میں لڑکیوں کی طرف اپنے جنسی میلان کی وجہ سے بوجھل ہو گیا ہوں۔ اس اعتراف نے مجھے راحت دی اور نتیجے میں ہونے والے رویے پر توجہ مرکوز کرنے کی صلاحیت فراہم کی۔ میری بنیادی اقدار اور میرے پریشان کُن رویے کے درمیان تضاد واضح ہو گیا اور میں اپنے افعال کی ذمہ داری لینے کے قابل ہو گیا۔ میں نے آہستہ آہستہ روزمرہ کی زندگی کو بنیادی قدر پر توجہ مرکوز کرتے ہوئے جینا شروع کیا۔ میں نے اپنے سماجی رابطوں میں وقت دینا شروع کیا اور گھر میں اکیلے رہنے کے بجائے اپنے دوستوں کے ساتھ ملاقات کرنے میں اکثر وقت گزارا۔ میں نے مارشل آرٹس کی مشق دوبارہ شروع کی جسے میں نے کچھ سال پہلے چھوڑ دیا تھا۔ اس سے مجھے مادّی طور پر اپنے جسم پر توجہ مرکوز کرتے ہوئے اور ناخوشگوار خیالات کو روکنے کے دوران "اس لمحے میں رہو" کا احساس حاصل کرنے کا موقع ملا۔ کبھی کبھار میں اب بھی انٹرنیٹ پر تصویریں تلاش کرنے کے موڈ میں رہتا ہوں، لیکن اب جب کہ میں اپنے پرانے پیٹرنز سے واقف ہوں اور اپنی بنیادی اقدار پر توجہ مرکوز کرنے کا انتخاب کیا ہوں، میں خواہش کے خلاف مزاحمت کرنے اور متبادل طریقے سے کام کرنے کے قابل ہوں۔"</em></p>  
  
  

</div>

</div>
<div class="row" style="margin-top: 5em;">
    <div class="col-xs-6">
        <a href="../modules" class="btn btn-success">تمام موڈیولز</a>
    </div>
    <div class="col-xs-6 text-right">
        <a href="../module/medical-treatment-options" class="btn btn-success">گزشتہ آن لائن موڈیول</a>
                    </div>
</div>    
      <!--kg-card-end: html-->