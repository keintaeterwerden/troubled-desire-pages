<!--kg-card-begin: html-->
<h1>आवेगांवर नियंत्रण</h1>
<div>
    <div class="ce_text block">
        <p>सगळीच माणसं थोड्याफार प्रमाणात आवेगशील असतात, म्हणजेच अनेकदा उतावीळपणे वागतात, विचार करण्या आधीच मनाप्रमाणे वागून मोकळी होतात. आवेगपूर्ण वर्तनाची काही प्रमुख लक्षणे म्हणजे मनावर अजिबात संयम नसणे, कोणतेही नियोजन न करता अविचारीपणाने आणि घाईघाईने एखादी गोष्ट करणे, आणि आपल्या वागण्याच्या होणाऱ्या परिणामांचा दीर्घकालीन विचार न करणे ही आहेत. त्यामुळेच अनेकदा असे होते की ही माणसे आधी वागून मोकळी होतात आणि नंतर मग विचार करत राहतात. मनाप्रमाणे “वागून टाका, विचार नंतर करू”, या उक्तीप्रमाणे त्यांचा कारभार चालतो.</p>
        <p>आवेगशील असणे किंवा उतावीळपणा नेहमीच वाईट असतो असे नाही. अशी माणसं नेहमीच अनपेक्षित रित्या चालून आलेल्या अनपेक्षित संधींचा सहजपणे आणि पटकन फायदा घेऊन मोकळी होतात. मनातले विचार सहजपणे शब्दात मांडू शकतात आणि स्वतःभोवती होणाऱ्या बदलांना खूपच सहजपणे सामोरेही जाऊ शकतात. म्हणूनच उतवीळपणाबरोबरच योग्य समतोल आहे की नाही, हे महत्त्वाचे.</p>
        <p>आवेगांवर नियंत्रण करायला शिकले की मग आपल्यामधील अविचारीपणाचा आपल्या वागण्यावरील प्रभाव कमी व्हायला लागतो. मात्र अश्या अविचारीपणाचा किंवा आवेगशील असण्याचा खूप त्रास एखाद्याला सहन करावा लागतो. योग्य रितीने वागण्यासाठी, आपली भावनिक स्थिती नीट ठेवण्यासाठी या लोकांना खूप त्रास होतो किंवा त्यामुळे योग्यप्रकारे वागण्यामध्ये मोठे अडथळे येतात आणि त्याचा परिणाम म्हणून त्यांचे सामाजिक कौटुंबिक आणि व्यावसायिक जीवन बिघडून जाते.</p>
        <p>अविचारीपणाचा किंवा आवेगशील असण्यामुळे अनेकदा अत्यंत धोकादायक परीस्थितीत व्यक्ती अडकू शकते उदा. सतत जुगार खेळणे, धोकादायक रितीने गाडी चालवणे, कायद्याचे उल्लंघन करणे किंवा लैंगिक गुन्हे करणे वगैरे.अनेक संशोधनांमधून असे आढळून आले आहे कि, बाल लैंगिक गुन्हे ज्या पिडोफिलीया असलेल्या पुरुषांच्या हातून घडले त्याचे त्यांच्या आवेगांवर अत्यंत कमी नियंत्रण होते याउलट ज्या पुरूषांचे त्यांच्या आवेगांवर उत्तम नियंत्रण होते त्यांना पिडोफिलीया असूनही त्यांच्या हातून कोणत्याही प्रकारचे बाल-लैंगिक गुन्हे घडले नव्हते.</p>
        <p>त्यामुळे एक महत्वाची गोष्ट आपण नेहमीच लक्षात ठेवायला हवी ती म्हणजे आवेगशील असणे केव्हा योग्य ठरेल आणि केव्हा ते संपूर्णपणे अयोग्य आणि धोकादायकही ठरू शकेल याचे सतत भान ठेवणे. जर ही जाणीव आपण कायम जागृत ठेवली तर नेहमीच योग्य आणि बरोबर निर्णय आपण घेऊ शकतो.</p>
        <p>खाली काही युक्त्या आणि टिपा दिलेल्या आहेत त्यांचा वापर करून आपण मोह टाळून आपल्या आवेगांवर योग्य प्रकारे नियंत्रण ठेवायला शिकू शकतो.</p>
    </div>
    <div class="ce_text block">
        <h3>चिंतन करणे किंवा मनन करणे (अमूर्त विचार करणे)</h3>
        <p>स्वत:ला असा प्रश्न विचारा की मी माझ्या मनात आवेग येतात त्याप्रमाणे किंवा उतावीळपणे का वागायचे नाही? (अमूर्त विचार). मात्र मी कशा प्रकारे माझ्या मनात येणाऱ्या आवेगा प्रमाणे वागणे टाळू? कशा प्रकारे मला त्यापासून दूर राहता येईल? असा मूर्त (व्यावहारिक) विचार करू नका कारण त्यातून काहीतरी ठोस गोष्टी ज्या तुम्ही प्रत्यक्षात करू शकाल अशा तुमच्या समोर येतील. पण त्याकरता तुमच्यामध्ये खूप मोठ्या प्रमाणात निर्धार असण्याची जरुरी आहे आणि ठरवल्याप्रमाणे वागता येण्याची अतिशय मजबूत अशी इच्छाशक्ती असणे जरुरीचे आहे.</p>
        <p>संशोधनांच्या मधून असे आढळून आले आहे की जेव्हा तुम्ही ध्येयाकडे जाण्याच्या उद्देशाने स्वतःला ‘का?’ ने सुरुवात होणारे प्रश्न विचारता तेव्हा तुमच्या आवेगांवर तुम्ही जास्त चांगल्या रीतीने नियंत्रण मिळवू शकता. त्याचं कारण असं आहे की जेव्हा आपण स्वतःला 'असे का?' असा प्रश्न विचारतो तेव्हा आपल्या मनात स्वतःच्या उद्दिष्टांचा विचार होतो, त्यामुळे आपल्या कृती या एका जास्त मोठ्या अशा चित्राचा केवळ एक भाग आहेत, हे आपल्या लक्षात येते. त्यामुळे आपल्याला एकाच गोष्टीकडे अधिक चांगल्या रीतीने लक्ष देता येते. आणि म्हणूनच असे होते की ध्येयाकडे जाण्याच्या तयारीमुळे मनाला होणारे मोह किंवा आपल्याला आकर्षित करणाऱ्या गोष्टी आपल्या मार्गातील अडथळे आहेत हे आपल्या लक्षात येते आणि म्हणून आपोआपच नकारात्मक गोष्टींमध्ये त्यांचा समावेश आपण करून टाकतो आणि त्यांच्या मागे धावत नाही.</p>
        <p>उदाहरणार्थ मी आत्ता चालायला जावे की टीव्ही बघावा?</p>
        <p>मी चालायला का जायला हवे?</p>
        <ul>
            <li>मी अनेकदा खूप ताणाखाली असतो. मोकळ्या हवेमध्ये गेले की मनाला ताजेतवाने वाटते आणि मनावरचा ताण निघून जातो.</li>
            <li>मी गेले बरेच दिवस आरोग्यदायी सवयी स्वतःला लावून घेऊन माझ्या एकूण जीवनशैलीमध्ये सकारात्मक फरक करण्याचा विचार करत आलो आहे. मोकळ्या हवेत चालणे हे माझ्या तब्येतीसाठी अतिशय उत्तम आहे.</li>
            <li>मला माझे सामाजिक जीवन जास्त चांगले आणि समृद्ध करायचे आहे. जेव्हा मी फिरण्यासाठी बाहेर पडेन तेव्हा मी माझ्या मित्रांना आणि इतर व्यक्तींना भेटू शकेन आणि कदाचित माझी नवीन माणसांशी ओळख देखील होऊ शकेल.</li>
        </ul>
        <p>त्यापेक्षा जर मी टीव्हीच पाहिला तर...? नाही. टीव्ही मुळे माझा काहीच फायदा नाही.</p>
        <p>आता ‘कशा प्रकारे’ अशा पद्धतीचे प्रश्न विचारून पाहू?</p>
        <p>मी टीव्ही बघणे कशा प्रकारे टाळावे?</p>
        <ul>
            <li>मला टीव्ही बघणे टाळायचे असेल तर त्यासाठी खूप मोठी इच्छाशक्ती लागेल.</li>
            <li>टीव्ही बघणे बंद केले तर जणू काय माझी खूप मोठी उपासमार होईल. मला टीव्ही शिवाय राहणे शक्यच होणार नाही.</li>
        </ul>
        <p>मग असा विचार करा की याच्या तुलनेमध्ये आपण चालायला जाण्यासाठी चे केलेले विचार जास्त सकारात्मक आहेत आणि योग्य आहेत?</p>
        <p>आपण जेव्हा का असा प्रश्न विचारतो, तेव्हा चालायला जाणे हे सकारात्मक आणि टीव्ही बघणे नकारात्मक वाटू लागते. पण जेव्हा आपण कशा प्रकारे’ असा प्रश्न स्वतःला विचारला की त्यामधून खूपच निराशाजनक अशी उत्तरे आपल्या मनात तयार होतात.म्हणूनच आपल्या योग्य वर्तनाच्या दृष्टीने तसे काम का करायला हवे असे विचारणे हे जास्त सोपे आणि सकारात्मक आहे. सहज जमण्यासारखे असल्यामुळे त्या गोष्टी करणे आपल्याला शक्य आहे अशा विचाराने आपल्याला जास्त हुरूप येतो.</p>
    </div>
    <div class="ce_text block">
        <h3>बक्षिसे</h3>
        <p>जेव्हा आपण आपल्या समोर दीर्घकालीन उद्दिष्टे ठेवत असतो किंवा एखादी महत्त्वाकांक्षा डोळ्यासमोर ठेवत असतो तेव्हा नियमितपणे स्वतःला काही बक्षिसे आपली उमेद टिकून राहण्यासाठी घ्यायला हवीत. त्यामुळे महत्वाकांक्षा सफल होण्याच्या मार्गावर येणाऱ्या मोहांवर म्हणजेच अडथळ्यांवर आपण मात करू शकतो.</p>
        <p>आपली महत्त्वाकांक्षा अशी आहे की आपल्याला शांत आणि मानाचे जीवन जगायचे आहे. हेच आपले ध्येय आहे. हे उद्दिष्ट साध्य करण्यासाठी आपल्याला बाललैंगिक शोषण करण्याच्या मोहापासून दूर राहायला पाहिजे म्हणूनच जर कधी असा मोह मनाला पडला तर त्यावर आपण उत्तम नियंत्रण मिळवायला हवे आणि असे नियंत्रण जेव्हा जेव्हा आपण ठेवू आणि उदाहरणार्थ, बाल-लैंगिकतेविषयीच्या प्रतिमा/चित्रफिती पाहण्यापासून स्वतःला दूर ठेवू, मोहावर मात करू, अशा प्रत्येक वेळेला आपण स्वतःला एक बक्षीस घ्यायला हवे.</p>
        <p>आता असा विचार करा की कोणती गोष्ट तुम्हाला बक्षीस म्हणून घ्यायला आवडेल, कदाचित तुमच्या आवडीचे एखादे चॉकलेट किंवा तुमच्या आवडीचा एखादा सिनेमा तुम्ही बघायला जाणे अशासारखी कोणतीही गोष्ट तुम्ही बक्षीस म्हणून ठरवू शकता आणि प्रत्येक वेळी आवेगावर नियंत्रण ठेवलेत की हे बक्षीस तुम्ही घेऊ शकता.</p>
    </div>
    <div class="ce_text block">
        <h3>ताणाच्या पातळीची योग्य हाताळणी करा</h3>
        <p>जेव्हा आपण एखाद्या ताणाखालून जात असतो तेव्हा आपण मोहाला बळी पडण्याची जास्त शक्यता असते. कारण अशा परिस्थितीमध्ये आपला मेंदू ताण कमी करण्याच्या यंत्रणेचा एक भाग म्हणून, नेहमीच एखाद्या आनंद देणाऱ्या किंवा सुखदायक गोष्टीच्या शोधात असतो. अशा ताणाच्या परिस्थितीमध्ये एखाद्या अयोग्य गोष्टीचा मोह व्यक्तीच्या दीर्घकालीन उद्दिष्टांचा पराभव करू शकतो, कारण तिच्या मेंदूची तशी गरज तयार झालेली असते. म्हणूनच ताणाच्या परिस्थितीची योग्य हाताळणी करणे महत्त्वाचे असते आणि आपल्या महत्त्वाकांक्षेच्या आड येणाऱ्या कोणत्याही मोहाला किंवा अडथळ्याला आपण दूर ठेवायचे असते.</p>
        <p>मागे कामातून वेळ काढून विसावा घ्या या भागामध्ये शिकल्याप्रमाणे 'बॉडी स्कॅन' तंत्र याठिकाणी आपण ताणयुक्त परिस्थितीला सामोरे जाताना नक्कीच वापरू शकतो आणि शारीरिक आणि मानसिक ताण मोठ्या प्रमाणात कमी करू शकतो. जर तुम्ही अजूनही बॉडी स्कॅन तंत्र वापरण्याचा सराव केला नसेल तर आता लगेचच तशा प्रकारचा नियमित सराव करायला सुरुवात करा म्हणजे कोणत्याही अयोग्य परिस्थितीला तुम्ही योग्य रितीने सामोरे जाऊ शकाल.</p>
    </div>
</div>
<div class="row" style="margin-top: 5em;">
    <div class="col-xs-6">
        <a href="__GHOST_URL__/mr/modules.html" class="btn btn-success">सर्व घटक</a>
    </div>
    <div class="col-xs-6 text-right">
        <a href="__GHOST_URL__/mr/module/situation-analysis.html" class="btn btn-success">मागील ऑनलाईन घटक</a>
        <span> </span>
        <a href="__GHOST_URL__/mr/module/empathy.html" class="btn btn-success">पुढील ऑनलाईन घटक </a>
    </div>
</div>
<!--kg-card-end: html-->