<!--kg-card-begin: html-->
<h1>Tajemství životní pohody</h1>
<div>
    <div class="ce_text block">
        <p>Tajemství životní pohody tkví v rozvoji vnitřní síly a zvýšení schopnosti uspokojit své osobní potřeby, aniž by se přitom člověk dopouštěl problematického chování. Abyste mohl začít svou vnitřní sílu objevovat, zeptejte se sám sebe: Co jsou moje základní hodnoty? Proč mi stojí za to žít? Co je smyslem mého života? Každý člověk má své vlastní jedinečné hodnoty a cíle i schopnost uskutečnit je. V závislosti na vašich osobních hodnotách pro vás mohou být různé základní životní faktory více či méně důležité. To může i zvýšit riziko problematického chování, pokud jsou životní faktory, na nichž vám záleží nejvíc, nějak ohroženy. Pokud chcete dosáhnout životního uspokojení a naplnění, musíte za svůj život převzít odpovědnost.</p>
    </div>
    <div class="ce_text block">
        <h3>Průvodce</h3>
        <p>Zamyslete se nad svou situací. V čem se vám teď daří dobře a co vás trápí? Jaké oblasti svého života byste chtěl změnit? Dají se změnit? Udělejte si seznam a rozdělte jej na věci, které se změnit dají, a ty, které se změnit nedají. Soustřeďte se na ty, které se změnit dají! Seřaďte si je od těch nejdůležitější po ty nejméně důležité.</p>
        <p>Jak důležité jsou pro váš život následující primární životní hodnoty? Jak a do jaké míry se vám daří naplňovat tyto hodnoty a potřeby z nich plynoucí?</p>
        <ol>
            <li>Život (včetně zdravého životního stylu a úrovně fungování)</li>
            <li>Vědomosti</li>
            <li>Příjemné trávení volného času</li>
            <li>Pracovní úspěchy</li>
            <li>Svoboda a nezávislost</li>
            <li>Vnitřní klid (svoboda od citové nepohody a stresu)</li>
            <li>Vztahy (včetně rodinných vztahů, přátel, i intimních vztahů)</li>
            <li>Společenství</li>
            <li>Duchovno (v širším slova smyslu, tedy nalezení nějaké smyslu života)</li>
            <li>Štěstí</li>
            <li>Tvořivost</li>
        </ol>
        <p>Vyberte si a sepište své hlavní životní hodnoty. Co vám v životě přináší největší uspokojení?</p>
    </div>
    <div class="ce_text block">
        <h3>Janův příběh:</h3>
        <p><em>"Když jsem se začal nad svou situací zamýšlet, byl jsem hodně motivovaný and pevně rozhodnutý, že své problematické sexuální chování změním. Jsem sice ženatý a se ženou se milujeme, ale nejvíc mne sexuálně vzruší, když si představuji prepubescentní holčičky. Nikdy jsem s nimi v sexuálním kontaktu nebyl. Nebylo moc těžké odolat tomu, ale přiznávám, že jsem v minulosti konzumoval obrazový materiál zobrazující sexuální zneužívání dětí. Ani když jsem byl v osmnácti odsouzen za vlastnictví dětské pornografie, nepřestal jsem tenhle materiál na internetu vyhledávat. Ta ohromná touha se mnou pořád byla. Když jsem dětskou pornografii hledal a díval se na ni, pokaždé jsem se hrozně styděl a ten začarovaný kruh sebenenávisti a deprese mne pak znovu hnal k tomu, abych se zase posadil k internetu a znovu dětskou pornografii hledat. Když jsem si procházel situační analýzu, zjistil jsem, že pohled na takové obrázky je pro mne skoro jedinou situací, kdy jsem schopný být plně v přítomnosti a zapomenout na všechny nepříjemné pocity i svět kolem sebe. Jako základní životní hodnoty jsem určil laskavé přijetí, přátelství, radost ze života, lásku a sebeúctu. Zjistil jsem, že mou potřebu laskavého přijetí v mém dětství frustrovala má matka, tedy osoba, s níž jsem měl primární vztah. Ať jsem se už dělal nebo se snažil o cokoliv, nikdy to nestačilo. Tak jsem se snažil víc, ale nikdy to nebylo dost dobré. Ačkoliv pro mne bylo těžké přiznat si to, přijal jsem skutečnost, že zážitky z dětství změnit nemohu, a přijal jsem i to, že mne přitahují holčičky. Toto přijetí mi poskytlo úlevu a díky tomu jsem se mohl soustředit na to, jak se chovám. Rozpor mezi mými základními životními hodnotami a problematickým chováním se stal zjevný a byl jsem lépe schopen přijmout za své činy odpovědnost. Pomalu jsem začal trénovat soustředění na základní hodnoty v každodenním životě. Víc jsem se soustředil na své sociální kontakty a trávil jsem víc času s přáteli, místo toho, abych seděl doma. Znovu jsem se pustil do tréninku bojových umění, ze kterého jsem před pár lety vypadl. To byla skvělá příležitost "být v dané chvíli", protože jsem se fyzicky soustředil na své tělo a nepříjemné myšlenky mne neobtěžovaly. Čas od času mám pořád chuť začít na internetu hledat obrázky, ale už jsem si vědomý těch starých zvyků, ale rozhodl jsem se, že se budu soustředit na své hlavní hodnoty. Díky tomu se mi líp daří odolat tomuhle vábení a jednat jinak."</em></p>
    </div>
</div>
<div class="row" style="margin-top: 5em;">
    <div class="col-xs-6">
        <a href="../modules"class="btn btn-success">All modules</a>
    </div>
    <div class="col-xs-6 text-right">
        <a href="../module/medical-treatment-options" class="btn btn-success">Previous online module</a>
    </div>
</div>
<!--kg-card-end: html-->