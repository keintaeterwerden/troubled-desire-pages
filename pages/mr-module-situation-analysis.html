<!--kg-card-begin: html-->
    
          <h1>परिस्थितीचे विश्लेषण</h1>
<div>
    
<div class="ce_text block">

        
  
      <p>ज्या परिस्थितीमध्ये तुमच्या हातून गोष्टी घडून गेल्या होत्या (लहान मुलामुलींचा वापर करून बनवलेल्या लैंगिक चित्रफिती बघणे किंवा प्रत्यक्ष लहान मुलामुलींबरोबर लैंगिक वर्तन करणे) अशा परिस्थितीचा आपण सखोल आणि सविस्तर अभ्यास करू. जर तुमच्या हातून बालकांच्या संदर्भात कोणताही लैंगिक वर्तनासारखा प्रकार घडला नसेल तरी अशी कल्पना करा की तुमच्या हातून कोणत्या परिस्थितीमध्ये ही गोष्ट घडण्याची जास्तीत जास्त शक्यता आहे? एकदा अशी परिस्थिती तुमच्या लक्षात आली की मग मुलामुलींबरोबर प्रत्यक्ष लैंगिक वर्तन करण्यासाठी तुम्ही पूर्वतयारी कशी करता/केलीत यावरती केवळ आपले लक्ष एकत्रित करायचे आहे.</p>
<p>एक लक्षात घ्या की कोणाही बरोबरचा लैंगिक संपर्क अचानक होत नाही. त्यासाठी तीन स्पष्ट वेगवेगळ्या टप्प्यांमधून आपण मानसिक आणि प्रत्यक्षपणे जात असतो. हे तीन टप्पे म्हणजे, प्रत्यक्ष कृतीच्या पूर्वतयारीची अवस्था, प्रत्यक्ष कृती करण्याची अवस्था आणि कृती करून झाल्यानंतरची अवस्था.</p>  
  
  

</div>

<div class="ce_text block">

            <h3>कृतीच्या आधीची पूर्वतयारीची अवस्था</h3>
      
  
      <p>जेवढे या पूर्वतयारीच्या अवस्थेमध्ये तुम्ही स्वतःच्या वेगवेगळ्या संवेदनांबद्दल आणि जाणीवांबद्दल जास्त जागरूक होता आणि सतर्क राहता तेवढीच तुमच्या हातून बाललैंगिक अत्याचाराचा गुन्हा घडण्याची शक्यता कमी होऊ लागते आणि स्वतःवर योग्य प्रकारे नियंत्रण करता येणे जमू लागते. त्याचप्रमाणे पूर्वतयारीच्या अवस्थेमध्ये आपल्या मनामध्ये कोणकोणत्या गोष्टी चालू आहेत याचे एकदा भान आले की मग ती अवस्था काही काळ लांबवता देखील येते आणि जेवढे लवकर ही पूर्वतयारीची अवस्था ओळखता येईल, तेवढा जास्त वेळ आपल्या हाताशी राहतो. आता आपण तिन्ही अवस्था नीट जाणून घेण्याच्या पद्धती जाणून घेऊया.</p>
<ul>
<li>लैंगिक दृष्ट्या जोखमीच्या किंवा धोकादायक परिस्थितीच्या/घटनेच्या थोडेसेच आधी तुम्ही कुठे होतात?</li>
<li>अशी जोखमीची परिस्थिती उद्भवली/घटना घडली होती त्या नेमक्या वेळी तेव्हा तुम्ही काय करत होतात?</li>
<li>अशी जोखमीची परिस्थिती उद्भवली/घटना घडली होती त्या नेमक्या वेळी तुमचा मूड कसा होता? तुमची भावनिक स्थिती कशी होती?</li>
<li>या जोखमीच्या परिस्थितीच्या/घटनेच्या थोडेसेच आधी तुमच्या मनात नेमके कोणते विचार येत होते?</li>
<li>ह्या विशिष्ट लैंगिक छळाच्या घटनेबाबत तुमच्या मनात लैंगिक कल्पना आणि लैंगिक विचार कधी सुरू झाले?</li>
<li>तुम्ही मुलाची अथवा मुलीची निवड कशी केली? तेव्हा नेमके कोणते विचार तुम्ही केलेत?</li>
<li>तुम्ही त्या मुलाच्या किंवा मुलीच्या जवळ कसे गेलात?</li>
<li>आपण केलेली गोष्ट उघड होऊ नये म्हणून तुम्ही कोणकोणती काळजी घेतलीत?</li>
</ul>  
  
  

</div>

<div class="ce_text block">

            <h3>प्रत्यक्ष कृतीची अवस्था</h3>
      
  
      <ul>
<li>तुमच्या हातून बाल लैंगिक शोषणाची घटना कोणत्या ठिकाणी घडली?</li>
<li>तुमच्या हातून जेव्हा हे झाले तेव्हा प्रत्यक्षामध्ये कोणकोणत्या गोष्टी घडल्या?</li>
<li>लैंगिक छळ करत असताना तुम्हाला काय वाटत होते? कोणत्या भावना तुम्ही अनुभवत होता?</li>
<li>प्रत्यक्ष कृती – लैंगिक शोषण - करत असताना तुमच्या मनात कोणते विचार चालू होते?</li>
</ul>  
  
  

</div>

<div class="ce_text block">

            <h3>कृती करून झाल्यानंतरची अवस्था</h3>
      
  
      <p>कृती करून झाल्यानंतरच्या अवस्थेमध्ये देखील पूर्वतयारीच्या स्थिती मधले सर्व प्रश्न पुन्हा तसेच आपण स्वतःला विचारू शकतो.</p>
<ul>
<li>मुलाच्या किंवा मुलीच्या बरोबर प्रत्यक्ष लैंगिक वर्तन करून झाल्यानंतर लगेचच तुम्ही काय केले?</li>
<li>प्रत्यक्षात लैंगिक शोषण करून झाल्यावर तुम्हाला कसे वाटले?</li>
<li>हे लैंगिक शोषण करून झाल्यावर तुमच्या मनात कोणते विचार सुरू होते?</li>
<li>तुम्ही त्या मुलाशी किंवा मुलीशी काही बोललात का?</li>
<li>तुम्ही मुलीशी किंवा मुलाशी केलेले लैंगिक वर्तन कोणाला समजले का? असल्यास कसे समजले?</li>
<li>जर समजले असेल तर ही गोष्ट उघड झाल्यानंतर तुम्हाला काय वाटले?</li>
<li>आता तुम्ही त्या बद्दल काय विचार करता?</li>
</ul>  
  
  

</div>

<div class="ce_text block">

        
  
      <h4>तुम्हाला स्वतःच्या लैंगिक गैरवर्तणुकीवर किंवा गुन्हेगारी वर्तणुकीपासून स्वतःला लांब ठेवण्यासाठी किती वेळ लागेल? दुसर्‍या शब्दात विचारायचे तर बाललैंगिक शोषण तुमच्या हातून अजिबात घडू नये म्हणून स्वतःवर नियंत्रण मिळवण्यासाठी तुम्हाला किती काळ लागेल? चला यासाठी आता आपण कामाला लागायचे आहे.</h4>  
  
  

</div>

</div>
<div class="row" style="margin-top: 5em;">
    <div class="col-xs-6">
        <a href="../modules"class="btn btn-success">सर्व घटक</a>
    </div>
    <div class="col-xs-6 text-right">
                    <a href="../module/personal-triggers" class="btn btn-success">मागील ऑनलाईन घटक</a>
                            <span> </span>
            <a href="../module/impulse-control" class="btn btn-success">पुढील ऑनलाईन घटक </a>
            </div>
</div>    
      <!--kg-card-end: html-->