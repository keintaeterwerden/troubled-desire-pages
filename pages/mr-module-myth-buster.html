<!--kg-card-begin: html-->
<h1>गैरसमजुतीपासून दूरच राहू</h1>
<div>
    <div class="ce_text block">
        <h3>खरे वा. खोटे</h3>
        <h4>तुम्हाला खालीलपैकी कोणती विधाने सत्य/खरी आहेत असे वाटते आणि कोणती विधाने गैरसमजुती आहेत किंवा ती खोटी आहेत असे वाटते ते बघा?</h4>
        <p>&nbsp;</p>
    </div>
    <div class="ce_text block">
        <ul>
            <li>लहान मुलांमुलींवरील लैंगिक अत्याचाराच्या घटना फारश्या घडत नाहीत.<strong> <br></strong><strong>→ खोटे</strong></li>
        </ul>
        <p style="padding-left: 30px;">प्रत्यक्षात जगभरातील पाहणीनुसार असे दिसून आले आहे कि सुमारे 18% मुली तर 8% मुले लैंगिक अत्याचाराला बळी पडतात.<br><br></p>
        <ul>
            <li>जेव्हा मुलं ‘नको’ किंवा ‘नाही’ म्हणतात तेव्हा खरं म्हणजे ते ‘हो’ असत.<strong><br>→ </strong><strong>खोटे</strong></li>
        </ul>
        <p style="padding-left: 30px;">नाही म्हणजे नाही, त्याचा दुसरा कोणताही अर्थ होत नाही.नाही किंवा नको असे कोणीही म्हणत असेल, मग ते मूल असो वा कोणी प्रौढ व्यक्ती, आपण त्याचा अर्थ नाही असाच समजायला हवा. मुलामुलींचा नकार किंवा नाही म्हणणे मोठ्यांनी गांभिर्याने ऐकून घेतलेच पाहिजे कारण प्रत्येका मुलाचा तो हक्कच असतो.<br><br></p>
        <ul>
            <li>कोणत्याही मुलाला किंवा मुलीला लैंगिक गोष्टी करण्यामध्ये गंमत किंवा मजा वाटत नाही.<strong><br>→ </strong><strong>खरे</strong></li>
        </ul>
        <p style="padding-left: 30px;">जी मुले लैंगिक अत्याचाराला किंवा शोषणाला बळी पडतात त्यांनी कधीच आपल्याशी कोणी लैंगिक वर्तन करावे अशी मागणी केलेली नसते किंवा मोठ्या व्यक्तीबरोबरच्या कोणत्याही लैंगिक वर्तनामध्ये कोणत्याही प्रकारे त्याना मजा वाटलेली नसते. मुलामुलींनी जरी कोणत्याही प्रकारचे उत्तेजक कपडे घातलेले असले, कितीही कामुक हावभाव केलेले असले किंवा एखाद्या प्रकारचे लैंगिक वर्तन केले असले तरीही कोणत्याही प्रकारे त्याच्याशी लांगिक वर्तन करण्याचा किंवा त्याचे अथवा तिचे लैंगिक क्रिया करण्याचा अधिकार किंवा परवानगी मिळत नाही.<br><br></p>
        <ul>
            <li>लैंगिक अपराध करणाऱ्या व्यक्तींच्या बरोबर केलेल्या अनेक अभ्यासातून असे दिसते की बहुतेक वेळेला लैंगिक अपराध आहे हे नियोजनबद्ध रीतीने केलेले असतात.<strong><br>→</strong><strong> खरे</strong></li>
        </ul>
        <p style="padding-left: 30px;">स्वतःच्या लैंगिक इच्छांवर नियंत्रण राहिले नाही म्हणून व्यक्ती लैंगिक शोषण करत नाहीत. प्रौढ व्यक्ती स्वतःच्या लैंगिक आवेगांवर नियंत्रण ठेवू शकतात आणि लैंगिक आवेगावर नियंत्रण ठेवणे ही त्यांची जबाबदारी आहे.<br><br></p>
        <ul>
            <li>अनेक अभ्यासातून असे दिसून येते की लैंगिक अपराध करणाऱ्या व्यक्ती त्यांच्या मित्रपरिवारात एक नॉर्मल व्यक्ती म्हणूनच ओळखल्या जातात. तसेच त्यांच्यावर केलेल्या व्यक्तिमत्व चाचण्यांमध्ये देखील त्यांचे रिझल्ट नॉर्मल व्यक्ती असेच दाखवतात.<strong><br>→</strong><strong> खरे</strong></li>
        </ul>
        <p style="padding-left: 30px;">लैंगिक अपराध करणाऱ्या व्यक्ती या सहसा मानसिकरित्या आजारी किंवा भावनिकरित्या अस्थिर आहेत असे आढळत नाही.<br><br></p>
        <ul>
            <li>लैंगिक शोषणाला बळी पडलेल्या मुला-मुलींना अनेकदा त्यांच्यावर लैंगिक अत्याचार कोणी केला किंवा त्यांचे लैंगिक शोषण कोणी केले हे माहित नसते.<br><strong>→</strong><strong> खोटे</strong></li>
        </ul>
        <p style="padding-left: 30px;">लैंगिक अत्याचाराला बळी पडलेल्या मुला-मुलींना त्यांच्यावर कोणी अत्याचार केला हे बहुतेकदा माहित असते कारण त्यांचे लैंगिक शोषण करणारी व्यक्ती शेजारी राहणारी, ओळखीची, कधीकधी कुटुंबामध्ये मित्र म्हणून येणारी किंवा स्वतःच्या कुटुंबातील सुद्धा एखादी व्यक्ती असू शकते.<br><br></p>
        <ul>
            <li>मुलाला कधीच जखम वा इजा झाली नाही, किंवा त्याला मारहाण झाली नाही म्हणजे त्याच्यावर लैंगिक अत्याचार झालेला असूच शकत नाही.<br><strong>→</strong><strong> खोटे</strong></li>
        </ul>
        <p style="padding-left: 30px;">मुलाच्या अंगावर मारहाणीच्या खुणा नाहीत किंवा इतर काही इजा झालेली दिसत नाही याचा अर्थ त्याचे लैंगिक शोषण झालेलेच नाही असे म्हणणे चुकीचे आहे. लैंगिक शोषण करणारी व्यक्ती किंवा लैंगिक अत्याचार करणारी व्यक्ती मुलाला एखाद्या शस्त्राचा धाक दाखवून किंवा फक्त धमकी देऊन त्यांच्याकडून होणारा विरोध संपवू शकते आणि लैंगिक शोषण करू शकते. अतिशय भीतीपोटी अशा वेळेला कोणताच विरोध करत नाही म्हणून त्याच्या शरीरावर कोणत्याच प्रकारे इजा झालेली दिसत नाही. मात्र याचा कधीही असा अर्थ होत नाही की मुलाने विरोधच केला नाही आणि त्याची लैंगिक वर्तन करण्यासाठी संमती होती. याचा फार फार तर इतकाच अर्थ होतो की भीतीपोटी मुलाने स्वतःला वाचवण्यासाठी लैंगिक वर्तन करू दिले. लहान मुले एखाद्या गंभीर प्रसंगाला किंवा ताणयुक्त प्रसंगाला अगदी मोठ्या माणसांप्रमाणेच भिन्नभिन्न प्रकारे सामोरी जातात. काही मुलामुलींना लैंगिक अत्याचार होत असल्यामुळे मोठा मानसिक धक्का बसतो आणि ती अस्वस्थ होतात तर कधी कधी काही मुलं वरवर पाहता अत्यंत शांत आणि नॉर्मल राहतात. तरीपण आपण हे लक्षात घ्यायला हवं की वरवर अत्यंत शांत आणि नॉर्मल दिसणाऱ्या मुला-मुलींना लैंगिक अत्याचारामुळे तेवढाच मोठा भावनिक आणि मानसिक धक्का बसलेला असतो मात्र तो व्यक्त करण्यात ती असमर्थ असतात.</p>
    </div>
    <div class="ce_text block">
        <h3>तुम्हाला बाल लैंगिक शोषणाच्या संदर्भातील विधानांची सत्यता किंवा गैरसमजुती बद्दल माहिती देणारा हा अभ्यास कसा वाटला? तुम्हाला यातील गैरसमजुती ओळखता आल्या का?</h3>
        <p>अनेकदा काही व्यक्तींना बाल लैंगिक शोषणाच्या संदर्भातील “खोटी” विधाने ही देखील खरीच आहेत असे वाटते. अशा असत्य विधानांवर किंवा माहितीवर विश्वास ठेवल्यामुळे त्यांचा या विषयाकडे बघण्याचा दृष्टीकोन हा सदोष होतो आणि मग लैंगिक हल्ल्याची जबाबदारी ही अन्याय्य रीतीने गुन्हा करणाऱ्याऐवजी हल्ल्याला बळी पडलेल्यावर ढकलली जाते. बाललैंगिक अत्याचार होण्यापूर्वी, अत्याचार होत असताना, आणि अत्याचार झाल्यानंतरही अशा गैरसमजुतींचे अंमल सुरूच राहतो.</p>
        <p>आपल्या मनातील बाल लैंगिक अत्याचाराच्या संदर्भातील गैरसमजुती ओळखण्यासाठी आणि दुरुस्त करण्यासाठी “जसा चष्मा लावावा तसा रंग बदलतो” हि गोष्ट वाचा.</p>
    </div>
</div>
<div class="row" style="margin-top: 5em;">
    <div class="col-xs-6">
        <a href="../modules" class="btn btn-success">सर्व मॉड्यूल्स</a>
    </div>
    <div class="col-xs-6 text-right">
        <a href="../module/situation-analysis" class="btn btn-success">मागील ऑनलाइन मॉड्यूल्स</a>
        <span> </span>
        <a href="../module/empathy" class="btn btn-success">पुढील ऑनलाइन मॉड्यूल</a>
    </div>
</div>
<!--kg-card-end: html-->