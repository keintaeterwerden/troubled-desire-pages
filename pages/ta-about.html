<!--kg-card-begin: html--><div class="ce_text first last block"><h1>அறிமுகம்</h1><figure class="image_container float_left" style="margin-right:25px;margin-bottom:25px;"><img src="https://bila.nz/images/u26.jpg" width="450" height="338" alt="" itemprop="image"></figure><p><em>டிரபுள்டு டிஸையர்</em>  என்பது குழந்தைகள் மற்றும் இளம் விடலைப் பருவத்தினரின் மீது ஈர்க்கப்படுவதாக உணரும் நபர்களுக்கான இணைய அடிப்படையிலான சுய மேலாண்மைக் கருவியாகும். இறுதியாக குழந்தைகள் பாலியல் வன்கொடுமை மற்றும் குழந்தைகள் வன்கொடுமைப் படங்களைப் பயன்படுத்துவதைத் தடுப்பது மற்றும் பீடோஃபிலிக் பிறழ்வு மனப்பான்மை உள்ளவர்கள் அனுபவிக்கும் மனவேதனையைத் தணிப்பதுதான் இலக்காகும்.</p><p>மனித பாலுணர்வு என்பது பல்வேறு வகையான பாலியல் நாட்டங்களால் வகைப்படுத்தப்படுகிறது. ஒவ்வொரு தனிநபருக்கும் குறிப்பிட்ட பாலுணர்வெழுப்பும் தனித்தன்மைகள் உள்ளன, ஆரம்பக்கட்டத்தில் அவை ஒரு கற்பனையாகவும், பின்னர் ஒரு நடத்தையாகச் செயல்படுவதற்கான உந்துதல்களாகவும் உணரப்படுகின்றன. எந்த வகையான பாலியல் நாட்டமும் முன்னரே தீர்மானிக்கப்படுகிறது, அது ஒரு தனிநபரின் விருப்பத்தேர்வு அல்ல; தன் பாலின நாட்டத்தின் அடிப்படையை யாரும் அவரவர் விருப்பப்படி தீர்மானிக்க முடியாது</p><p>பாலுணர்வெழுப்பி தூண்டும் குறிப்பிட்ட பாங்கு, பருவமடைவதற்கு முந்தைய நிலையில் இருக்கும் குழந்தைகள் மற்றும்/அல்லது பருவமடைந்த இளம் பதின்வயதினரின் உடல் வனப்பு பாலியல் நாட்டத்தை ஏற்படுத்துகிறது. ஜெர்மனி நாட்டின் தரவுகளின்படி, ஆண் மக்கள்தொகையில் ஏறக்குறைய ஒரு சதவீதத்தினர் இந்த வகையான பாலியல் நாட்டத்தால் வகைப்படுத்தப்படுகிறார்கள், உலக சுகாதார அமைப்பால் “பீடோஃபிலியா" என்று பெயரிடப்பட்டது. குழந்தைகளின் மீதான பாலியல் ஆர்வம் கற்பனை நிலையில் இருக்கும் வரை எந்த பாதிப்பும் ஏற்படாது. எனினும், இந்தக் கற்பனைகள் செயலாக்கப்பட்டால், அது குழந்தைக்கு மிகவும் தீங்கு விளைவிக்கக் கூடும்.</p><p>சமுதாய பழக்கவழக்கங்களால் விலக்கி வைக்கப்பட்டதன் காரணமாக, ஒரு பீடோஃபிலிக் நபராக இருப்பது தனிப்பட்ட முறையில் மனவேதனையை ஏற்படுத்தும். இது மனச்சோர்வு, பதட்டம் மற்றும் தனிமைப்படுதல் ஆகியவையுடன் தொடர்புடைய அறிகுறிகளை ஏற்படுத்தலாம். இதனால், அந்த நபர் அவரது பீடோஃபிலிக் உந்துதலுக்கேற்ப செயல்படலாம். இது குழந்தைகள் பாலியல் வன்கொடுமையைச் செய்வது அல்லது குழந்தைகள் பாலியல் வன்கொடுமைப் படங்களைப் (குழந்தைகள் ஆபாச உள்ளடக்கம் கொண்ட படம்) பார்ப்பது போன்ற பிரச்சனைக்குரிய பாலியல் நடத்தையை வெளிப்படுவதற்கு வழிவகுக்கிறது.</p><p>இந்தக் குற்றங்கள் ஒருபோதும் நிகழாமல் இருப்பதை உறுதிசெய்வதும், பாதிக்கப்பட்ட நபர்களுக்கு ஏற்படும் உந்துதல்களால், பிரச்சனைக்குரிய பாலியல் நடத்தையாக மாறுவதைத் தடுக்க உதவுவதும் முக்கியமாகும். மனவேதனையுடன் தொடர்புடைய அறிகுறிகளை மேம்படுத்துவதற்கும், பாலியல் ஆர்வங்களை வெளிப்படுத்தாமலேயே ஒருங்கிணைக்கக் கூடிய வழிகளுக்கான உத்திகள் உள்ளன.</p><p>ஜெர்மன் அரசாங்கம், ஹெல்த்கேர் அமைப்பில் மூலமாக பீடோஃபிலிக் பிறழ்வு மனப்பான்மை உள்ளவர்களுக்கான வருமுன் காக்கும் தடுப்பு உதவியை ஒருங்கிணைத்ததற்கு இந்தப் புரிதலே காரணமாகும். ஜெர்மனியில் உள்ள ஒவ்வொரு தனிநபருக்கும் நிதிச் செலவு இல்லாமலும் அல்லது அவரது அடையாளத்தை வெளிப்படுத்தாமலும் வருமுன் காக்கும் தடுப்பு சிகிச்சையை மேற்கொள்வதற்கான உரிமை உண்டு.</p><p>ஜெர்மனியில் இந்தச் சிகிச்சையானது தனிப்பட்ட ஆலோசனையின் பேரில் செய்யப்படலாம், ஏனெனில் பீடோஃபிலிக் பிறழ்வு மனப்பான்மை உள்ளவர்கள், ஏற்கனவே குற்றம்சாற்றப்பட்டவர்களும் கூட, சட்டரீதியான விளைவுகளைச் சந்திக்காமல் அவ்வாறு (மருத்துவர்-நோயாளியின் ரகசியத்தன்மை) செய்ய சட்டம் அனுமதிக்கிறது. பல நாடுகளில் கட்டாயமாக புகாரளிக்கக்கூடிய சட்டங்கள் உள்ளன, அவை நோயாளிகளுடன் தனிப்பட்ட முறையில் நேரடியான அமைப்பில் பணிபுரிவதை கடினமாக்குகிறது.</p><p>சர்வதேச அளவில் தொடர்புடைய கவனிக்கப்பட வேண்டிய நிகழ்வை நாம் எதிர்கொண்டுள்ளோம். குழந்தைகளைப் பாதுகாப்பதற்கும், இளஞ்சிறார்களிடம் பாலியல்ரீதியான நாட்டமுள்ள நபர்களின் வாழ்க்கைத் தரத்தை மேம்படுத்துவதற்கும், அவர்களின் உள்ளூர் சூழ்நிலையின் கட்டாய புகாரளித்தல் காரணமாக உதவியை நாட முடியாதவர்களுக்கு இந்த இணைய அடிப்படையிலான சுய-மேலாண்மைக் கருவியை நாங்கள் வழங்குகிறோம். இந்தச் சேவையானது அடையாளம் காண முடியாததாகவும், இரகசியமானதாகவும், இலவசமானதாகவும் மேலும் எந்தவிதமான முரண்பாடுகளும் இல்லாததாகவும் உள்ளது. டிரபுள்டு டிஸையர் அமைப்பானது அனைத்து இடங்களிலும் உள்ள குழந்தைகளின் பாதுகாப்பிற்கான பங்களிப்பை வழங்குவதை நோக்கமாகக் கொண்டுள்ளது மேலும் பீடோஃபிலிக் பிறழ்வு மனப்பான்மை உள்ளவர்கள் பாலியல் குற்றங்களைக் கைவிட்டு, ஆரோக்கியமான மற்றும் நிறைவான வாழ்க்கையை வாழ உதவுவதை நோக்கமாகக் கொண்டுள்ளது.</p><p>நீங்கள் ஹெல்த்கேர் பணியாளராக இருந்தால், இளஞ்சிறார்கள் மீதான பாலியல் நாட்டமுள்ள நபர்களுக்கு உதவத் தயாராக இருந்தால், எங்களைத் (<a href="mailto:info@troubled-desire.com">info@troubled-desire.com</a>) தொடர்புகொள்ளத் தயங்கவேண்டாம்</p></div><!--kg-card-end: html-->