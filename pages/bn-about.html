<!--kg-card-begin: html-->
<div class="ce_text first last block">
    <h1>About</h1>
    <figure class="image_container float_left" style="margin-right:25px;margin-bottom:25px;">
        <img src="https://bila.nz/images/u26.jpg" width="450" height="338" alt="" itemprop="image">
    </figure>
    <p><em>Troubled Desire</em> হলো শিশুদের এবং সদ্য কিশোর/কিশোরীদের প্রতি আকর্ষণ বোধ করেন এমন লোকেদের জন্য একটি ইন্টারনেট-ভিত্তিক-স্ব ব্যবস্থাপনার উপায়। এর লক্ষ্যটি হলো  শিশু যৌন নির্যাতন এবং শিশু নির্যাতনের ছবির ব্যবহার আটকানো এবং পেডোফিলিক প্রবণতা রয়েছে এমন লোকজনের কষ্ট কমানো।</p>
    <p>বিভিন্ন ধরণের যৌন পছন্দের দ্বারা মানুষের যৌনতাকে চিহ্নিত করা হয়। প্রতিটি ব্যক্তির মধ্যেই নির্দিষ্ট কিছু কামোত্তেজক বৈশিষ্ট্য (যৌন কামনা) রয়েছে যা প্রথমে একটি কল্পনা হিসাবে প্রকাশিত হয় এবং কখনও কখনও সেই কল্পনাকে আচরনে পরিনত করার তাগিদ হিসাবে অনুভুত হয়। যৌন পছন্দ (যে কোনও ধরনের) পূর্বনির্ধারিত থাকে।  কেউ নিজের যৌন প্রবৃত্তি নিজে স্থির করেন না।</p>
    <p>নির্দিষ্ট যৌন উত্তেজনা কাঠামোর ফলবসতঃ প্রাক বয়ঃসন্ধির  শিশুদের এবং/বা প্রারম্ভিক বয়ঃসন্ধিকালে থাকা কিশোর-কিশোরীদের বয়সের শরীরের গঠনের প্রতি কেউ কেউ যৌন আকর্ষণ বোধ করেন। জার্মানির ডেটা অনুসারে, পুরুষ জনসংখ্যার প্রায় এক শতাংশের এই ধরনের যৌন পছন্দ রয়েছে , যা বিশ্ব স্বাস্থ্য সংস্থা দ্বারা "পেডোফিলিয়া" নামে পরিচিত ৷ যতক্ষণ পর্যন্ত শিশুদের প্রতি যৌন আগ্রহ কল্পনার স্তরে থাকে ততক্ষণ কোনও ক্ষতি হয় না। তবে যদি এই কল্পনাগুলো সত্যি করা হয় তবে এটি একটি শিশুর জন্য খুবই ক্ষতিকারক হতে পারে।</p>
    <p>সামাজিক নিষেধাজ্ঞার কারণে, পেডোফিলিয়ায় আক্রান্ত হওয়া গুরুতর ব্যক্তিগত কষ্টের কারণ হতে পারে। এটি হতাশা, উদ্বেগ এবং সামাজিক বিচ্ছিন্নতা ঘটাতে পারে যা আবেগের বশে কাজ করার সম্ভাবনাকে বাড়িয়ে তুলতে পারে। এর ফল হতে পারে সমস্যামূলক যৌন আচরণ, শিশুদের যৌন নির্যাতন বা শিশুদের যৌন নির্যাতনের ছবির (চাইল্ড পর্নোগ্রাফি) ব্যবহার।</p>
    <p>এই সকল অপরাধ যাতে কখনই না ঘটে এবং প্রভাবিত ব্যক্তিদের মধ্যে যাতে যৌন ইচ্ছা সমস্যামূলক যৌন আচরণে পরিণত না হয় সেজন্য তাদের সাহায্য করা গুরুত্বপূর্ণ ৷ কষ্টের সাথে সম্পর্কিত লক্ষণগুলোকে ভালো করার কৌশল এবং যৌন আগ্রহকে কার্যকর না করেই সেগুলোকে সম্পূর্ণ করার উপায় রয়েছে৷</p>
    <p>এই বোঝাপড়ার কারণেই জার্মান সরকার স্বাস্থ্যসেবা ব্যবস্থায় পেডোফিলিক প্রবণতা রয়েছে এমন লোকজনের জন্য প্রতিরোধমূলক সহায়তাকে অন্তরভূক্ত করেছে। জার্মানিতে প্রত্যেক ব্যক্তির টাকা খরচ না করেই বা নিজের পরিচয় প্রকাশ না করেই এই প্রতিরোধমূলক চিকিৎসা নেওয়ার অধিকার আছে।</p>
    <p>জার্মানিতে এই চিকিৎসাটি ব্যক্তিগত পরামর্শে করা যেতে পারে কারণ এই আইনটি যাদের পেডোফিলিক প্রবণতা রয়েছে, এমনকি যারা ইতোমধ্যেই অপরাধ করেছেন, তাদের আইনি পরিণতি ছাড়াই (ডাক্তার-রোগীর গোপনীয়তা অনুযায়ী) চিকিৎসা করার অনুমতি দেয়। অন্যান্য অনেক দেশে বাধ্যতামূলক অভিযোগ জানানোর আইন রয়েছে যা ব্যক্তিগত ভিত্তিতে লাইভ সেটিংয়ে রোগীদের সাথে কাজ করা কঠিন করে তোলে।</p>
    <p>আমরা আন্তর্জাতিকভাবে প্রাসঙ্গিক একটি ঘটনার সম্মুখীন হচ্ছি। শিশুদের সুরক্ষিত রাখতে এবং শিশুদের প্রতি যৌন আগ্রহ রয়েছে এমন ব্যক্তিদের জীবনযাত্রার মান উন্নত করতে আমরা এই ইন্টারনেট-ভিত্তিক সেল্ফ-ম্যনেজমেন্ট (নিজেকে সাহায্য করার) টুল দিচ্ছি তাদের জন্য যারা বাধ্যতামূলক অভিযোগ জানানোর স্থানীয় পরিস্থিতির কারণে সাহায্য চাইতে পারেন না। এই পরিষেবাটি বেনামী, গোপনীয়, খরচহীন এবং স্বার্থের দ্বন্দ্ব থেকে সম্পূর্ণভাবে মুক্ত। TROUBLED DESIRE-এর লক্ষ্য হলো সব জায়গায় শিশুদের নিরাপত্তা দেওয়া এবং পেডোফিলিক প্রবণতা আছে এমন ব্যক্তিদের সাহায্য করা যারা যৌন অপরাধ ছেড়ে সুস্থ ও পরিপূর্ণ জীবনযাপন করতে চান।</p>
    <p>আপনি যদি স্বাস্থ্য সেবা কর্মী হন এবং শিশুদের জন্য যৌন আগ্রহ রয়েছে এমন লোকজনকে সাহায্য করতে চান, তবে অনুগ্রহ করে নির্দ্বিধায় আমাদের সাথে (<a href="mailto:info@troubled-desire.com">info@troubled-desire.com</a>)-এ যোগাযোগ করুন</p>
</div>
<!--kg-card-end: html-->